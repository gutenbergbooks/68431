<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Fuimus by Zsigmond
Justh</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

p.caption {
 margin-top: 0;
 font-size: smaller;
 font-style: italic;
}

.poem {
 font-size: 0.9em;
 display: table;
 margin: auto;
 text-align: left;
}

h2 img, h3 img {
 margin: auto;
 margin-bottom: 2em;
 display: block;
 max-width: 100%;
}

.figcenter, .figcenter img {  
 max-width: 100%;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.25em;
}

li.li2 {
 padding-left: 1em;
 text-indent: 0;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>
<div lang='en' xml:lang='en'>
<p style='text-align:center; font-size:1.2em; font-weight:bold'>The Project Gutenberg eBook of <span lang='hu' xml:lang='hu'>Fuimus</span>, by Zsigmond Justh</p>
<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>
</div>

<p style='display:block; margin-top:1em; margin-bottom:1em; margin-left:2em; text-indent:-2em'>Title: <span lang='hu' xml:lang='hu'>Fuimus</span></p>
<p style='display:block; margin-top:1em; margin-bottom:0; margin-left:2em; text-indent:-2em'>Author: Zsigmond Justh</p>
<p style='display:block; margin-top:1em; margin-bottom:0; margin-left:2em; text-indent:-2em'>Illustrator: Ödön Tull</p>
<p style='display:block; text-indent:0; margin:1em 0'>Release Date: June 30, 2022 [eBook #68431]</p>
<p style='display:block; text-indent:0; margin:1em 0'>Language: Hungarian</p>
  <p style='display:block; margin-top:1em; margin-bottom:0; margin-left:2em; text-indent:-2em; text-align:left'>Produced by: Albert László from page images generously made available by the Internet Archive</p>
<div style='margin-top:2em; margin-bottom:4em'>*** START OF THE PROJECT GUTENBERG EBOOK <span lang='hu' xml:lang='hu'>FUIMUS</span> ***</div>
<div class="transnote">
<p class="center"><span class="caption">Megjegyzés:</span></p>
<p>A tartalomjegyzék a <a href="#Page_269">269</a>. oldalon
található.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p><span class="pagenum"><a name="Page_1" id=
"Page_1">-1-</a></span></p>
<p><span class="pagenum"><a name="Page_2" id="Page_2"><br />
-2-</a></span></p>
<p class="center"><span class="caption-150">MAGYAR
REGÉNYIRÓK</span></p>
<p class="center"><span class="caption-large">KÉPES
KIADÁSA</span></p>
<p>&nbsp;</p>
<p class="center"><span class="caption-small">Szerkeszti és
bevezetésekkel ellátja</span></p>
<p class="center"><span class="caption">MIKSZÁTH KÁLMÁN</span></p>
<p>&nbsp;</p>
<p>&nbsp;</p>
<p class="center"><span class="caption-large">54. KÖTET</span></p>
<p>&nbsp;</p>
<p class="center"><span class="caption-large">A KIVÁLÁS
GENEZISE</span></p>
<p class="center"><span class="caption-large">II.</span></p>
<p class="center"><span class="caption-small">Irta</span></p>
<p class="center"><span class="caption-large">JUSTH
ZSIGMOND</span></p>
<p>&nbsp;</p>
<p>&nbsp;</p>
<p class="center"><span class="caption-large">BUDAPEST</span></p>
<p class="center"><span class=
"caption-large">FRANKLIN-TÁRSULAT</span></p>
<p class="center"><span class="caption">magyar irod. intézet és
könyvnyomda</span></p>
<p class="center"><span class="caption-large">1906</span></p>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<h1>FUIMUS</h1>
<p class="center"><span class="caption">REGÉNY</span></p>
<p>&nbsp;</p>
<p class="center"><span class="caption-small">IRTA</span></p>
<p class="center"><span class="caption-150">JUSTH
ZSIGMOND</span></p>
<p>&nbsp;</p>
<p class="center"><span class="caption">TULL ÖDÖN
RAJZAIVAL</span></p>
<p>&nbsp;</p>
<p>&nbsp;</p>
<p class="center"><span class="caption-large">BUDAPEST</span></p>
<p class="center"><span class=
"caption-large">FRANKLIN-TÁRSULAT</span></p>
<p class="center"><span class="caption">magyar irod. intézet és
könyvnyomda</span></p>
<p class="center"><span class="caption-large">1906</span></p>
<p><span class="pagenum"><a name="Page_4" id=
"Page_4">-4-</a></span></p>
<p class="center"><i>Minden jog fentartva.</i></p>
<p class="center"><span class="caption-small">Franklin-Társulat
nyomdája.</span></p>
<hr class="chap" />
<p><span class="pagenum"><a name="Page_5" id=
"Page_5">-5-</a></span></p>
<p class="center"><span class="caption-largest">FUIMUS</span></p>
<p><span class="pagenum"><a name="Page_6" id=
"Page_6">-6-</a></span></p>
<p class="center"><i>Első kiadása megjelent 1895-ben.</i></p>
<p><span class="pagenum"><a name="Page_7" id=
"Page_7">-7-</a></span></p>
<div class="chapter">
<h2><img src="images/ch1.png" alt="" title="" />ELSŐ KÖNYV.</h2>
</div>
<h3>1.</h3>
<p>Márfay Gábor végrendelete ezen szavakkal végződött:</p>
<p>«– – – – – És kedves nőmnek, sz. márfai Márfay Annának
kötelességévé teszem, hogy fiam nevelésére tizedik életéveig
felügyeljen. Azután pedig őt egy külföldi, talán egy genfi
nevelő-intézetbe helyezze el, hol a gimnáziumi éveket fogja
tölteni; évente legfeljebb két hónapot időzvén csak az atyai,
illetőleg az anyai háznál. Az egyetemi éveket – úgy kívánom –
felerészben egy német, felerészben egy franczia egyetemen végezze.
Utána pedig még egy esztendőt kell Angliában, tán Oxford- vagy
Cambridge-ban töltenie.</p>
<p>Ha nagykorú lesz, végleg hazatérhet.</p>
<p>Azt akarom, hogy fiam megismerje az életet, azért e szigorú
rendszabályaim. Családjaink veszedelme az volt, hogy
élettapasztalat nélkül, rokon eszmék és érzések korlátolt körében,
az élet harczaira készületlenül nőttek fel. Én – ha életben
maradok, – még szigorúbb rendszabályokhoz nyúlok. Serdülő éveiben
minden anyagi támogatás nélkül hagynám, hogy így idejekorán
megtanuljon <span class="pagenum"><a name="Page_8" id=
"Page_8">-8-</a></span> a saját lábán állni, tudjon kenyeret
keresni s megvívni érdekeiért.</p>
<p>Ha az Isten mást akar s korábban magához szólít, fentebbi
kívánságom szigorú, szószerinti teljesítését követelem meg s ennek
keresztülvitelével szeretett nőmön kívül kedves rokonomat, mint
kiskorú fiam gyámját, báró Czobor Ádámot bízom meg.</p>
<p>Kelt Márfán, 1865. május havában.</p>
<p class="right">márfai Márfay Gábor s. k.»</p>
<div class="chapter">
<h3>2.</h3>
</div>
<p>Id. Márfay Gábort mindig hóbortos embernek tartották a
felsővidék rokon-nemzetségei, de végrendelete kihirdetése után
napirendre tértek felette. A legjobb akarói is csak azt mondták,
hogy ha nem hal meg, pár év alatt a tébolydába kerül.</p>
<p>Özvegye, sz. Márfay Anna (ki atyja testvérének, Tamásnak unokája
volt s így egyúttal unokahúga is) majd kisírta a szemeit, hogy
férjét, kit úgy tisztelt, bámúlt, oly korán elvesztette. Majd
aggodalmas arczczal fordult gyermeke bölcsője felé. A fiúcska,
kicsibe mult, hogy posthumus nem lett s mégis már huszonnegyedik
élete éveig elő van írva élete programmja.</p>
<p>Aggodalmas arczczal, könyes szemmel olvasta ujjain, hány évig
marad még magzatja oldalán. Jóformán kilencz esztendeig se! A
fiatal özvegy félelemből tán, tán szerelemből (bár szerelme csak
ébredezett még ez időben) hozzá ment a Márfayakkal vagy
tizenkétízben összeházasodott gróf <span class="pagenum"><a name=
"Page_9" id="Page_9">-9-</a></span> Niffor-nemzetség fejéhez: gr.
Niffor Miklóshoz. E házassága, a mely szintén csak rövid tartamú
volt, még boldogabbá tette, mint az első.</p>
<p>Gr. Niffor Miklós szintén egy fiút hagyott hátra. De hát Niffor
legalább meghagyta neki fiát; ez a fiú az övé lesz, míg csak felnő,
nem! nem! mindig. Ott lesz a sírján, ott lesz majd a feltámadásnál
is az oldalán. Arra nincs törvény, hogy Lőrinczet kifejtse ölelő
karjai közül; ez az ő fia egészen, az ő feltétlen birtoka. Benne
újult föl fiatalsága, benne reményei, ő benne minden öröme!</p>
<div class="chapter">
<h3>3.</h3>
</div>
<p>A Márfay-, gróf Niffor- és báró Czobor-család volt a Vág mellett
hosszan elnyúló megye három törzsökös nemzetsége.</p>
<p>Márfán volt a Márfayak székhelye (de ez a kastély rombadőlt s a
birtok már Gábor halála előtt idegen kézre került), Feketevár a
Czoboréké, Ujvár a Nifforoké.</p>
<p>Özvegy Niffor Miklósné azonban Dálnán, a család egy szerzett
birtokán élt; itt nevelte fel két fiát, itt töltötte el
özvegységének hosszú éveit.</p>
<p>Ez ősi várkastélyokból intézték már négy-öt század óta a
vármegye dolgát; a családok folyton összeházasodtak s a mellett
folytonos háborúban éltek egymással; jóformán csak e perpatvarokat
írták be a megye krónikás könyvébe, annak históriája helyett. Az
egész megye története jóformán csak azon fordult meg, hogy a három
család tagjai közül melyik lett a főispán s melyik a követ.</p>
<div class="figcenter" style="width: 403px;"><a href=
"images/i001hq.jpg"><img src="images/i001.jpg" alt=
"A dálnai kastély." title="A dálnai kastély." /></a>
<p class="caption">A dálnai kastély.</p>
</div>
<p><span class="pagenum"><a name="Page_10" id=
"Page_10">-10-</a></span></p>
<div class="chapter">
<h3>4.</h3>
</div>
<p>Báró Czobor Ádám, a Márfay Gábor végrendeletének végrehajtója,
komolyan vette feladatát. Hisz ő volt tán az egyetlen, a ki tudta,
mire czéloz idősb Márfay Gábor utolsó kívánságával. A fiatal Gábor
tizenkilenczedik éveig egy szigorú genfi intézetben nevelkedett; az
első egyetemi évet egy német kis univerzitáson, a másodikat
Zürichben töltötte, aztán egy-egy évet Páris és Londonban. Jó
tanuló nem volt, de sokat olvasott, különös fiú volt, ki
mindannyiszor, hogy hazajött, meglepte a közelállókat. Voltak, kik
azt mondták, bolond, mint az apja volt. Voltak, kik azt állították,
még bolondabb. (Csuda-e kérem, csuda-e, hogy így van!) Voltak
(kevesen), kik nagyon szerették, legtöbben féltek tőle. A négy
Márfay vén kisasszony véleménye az volt róla, hogy olyan, mint egy
karvaly vagy más, előttük tán még ennél is ismeretlenebb ragadozó
madár. Azt mondták, élesek a karmai s használja is őket.</p>
<p>Anyja? Szerette őt; bár <i>máskép</i>, mint kisebb fiát,
Lőrinczet, de hát – így mentegette magát imazsámolya előtt térdelve
– más minő is, nem szerethetem úgy, mint Lőrinczet. (Az «úgy»-ot a
szeretet módjára használta, félek azonban, hogy a szűz anya a
szeretet mennyiségére értette. És azt hiszem, a szűz anyának igaza
volt…) <span class="pagenum"><a name="Page_11" id=
"Page_11">-11-</a></span></p>
<div class="chapter">
<h3>5.</h3>
</div>
<p>Huszonöt év hamar lejár!…</p>
<p>A kocsi csak repült előre, elhagyva az ismert kis sárga
indulóházat, átrobogva egy nehány kis községet, a melyeknek
kertjeiből virágzó gyümölcsfák ágai hajlottak ki az utczára.</p>
<p>Tavasz van ismét!</p>
<p>A kocsiban ülő fiatalember hol álmos arczczal be-behúnyta
szemeit, hol felriadva, összehúzta szempilláit és szúró tekintettel
vizsgálgatta a jól ismert tájat. A nagykorú Márfay Gábor volt.
Hegyes vadászkalap volt a fején, a mely éles idomaival összhangban
állott. Minden izma, vonása éles volt. Már a genfi intézetben
mindig azzal csúfolták gyermektársai, hogy góthikus stilben van
tartva. És volt is ebben valami. Asketikus volt a teste; ki volt
fejezve rajta a régi, talán túlsokat és gyorsan élt faj
finomultsága, betegsége, sőt tán fáradtsága is.</p>
<p>Öcscse, Niffor Lőrincz, ki legjobban ismerte és szerette az
emberek között s kit ő is legjobban szeretett, koronként «szellemi
ember»-nek nevezte.</p>
<p>A «szellemi ember» most is öcscsére gondolt. Milyen lehet? Hisz
már innen-onnan két éve, hogy nem látta. Tavaly nyáron nem jöhetett
haza. A nyarat édes atyja végrendelete szerint az oxfordi egyetemen
kellett töltenie.</p>
<p>Hogy fogja fogadni? Nem változott-e irányában? Hiszen
befolyásolható nagyon, Lőrincz környezetében <span class=
"pagenum"><a name="Page_12" id="Page_12">-12-</a></span> pedig
nincs annyi jó embere, mint kellene lenni.</p>
<div class="figcenter" style="width: 406px;"><a href=
"images/i002hq.jpg"><img src="images/i002.jpg" alt=
"A kocsi csak repült előre." title=
"A kocsi csak repült előre." /></a>
<p class="caption">A kocsi csak repült előre.</p>
</div>
<p>Fogadja bárhogy, egyszer csak szeretettel kell, hogy hozzá
forduljon. Szeretni fogja, ha majd tudja, mennyi szeretetet érez
iránta, mennyi gondoskodással van jövője iránt.</p>
<p>A kocsi most a Dálna előtti utolsó falun robogott keresztül; az
a kis erdő ott, a mezők felett, már a Lőrinczé. A hajnali köd
elmosta a színeket, párák lebegtek a mezőn, a felkelő nap sugarai
meg-megcsillámlottak a lecsapódott harmaton. Pacsirta énekelt a
légben.</p>
<p>Gábor egyet gondolt, megállította a kocsit. – Innen majd gyalog
megyek fel a kastélyba, te pedig a málháimat a tiszttartó úrhoz
viszed s nem szólsz semmit arról, hogy megérkeztem, érted?</p>
<p>A kocsis komoly méltósággal, némán bólintott fejével.
Megértette, a mit Gábor mondott, de felelni nem tudott volna rá.
Tót volt, mint itt mindenki, de értett magyarúl.</p>
<p>A kocsi lassan elkanyarodott Dálna felé, Gábor meg ott maradt
állva, a rétek közepén.</p>
<p>Úgy érezte, e perczben született.</p>
<p>Mily üres volt eddigi élete, nem volt hová hajtsa fejét, éhezett
a családra, a melyet oly rég, oly rég nélkülözött.</p>
<p>A pacsirta csak dalolt; úgy érezte, tele dalával a lelke. Ébred
minden, ébred a lelke is. Úgy, úgy, fogadják be mindazzal, a mit
magával hozott; bocsássák meg neki mindazt, a mit elvesztett. Hisz
a lényeges, az, a mi mindent bearanyoz, az, <span class=
"pagenum"><a name="Page_13" id="Page_13">-13-</a></span> a mi
melegebb a nap sugarainál, mélyebb a természet zenéjénél: az örök
szeretet, az ott van a lelke mélyén, mindent igérve s a mellett
alamizsnáért könyörögve.</p>
<p>Tizennégy év oly hosszan telt idegenek között, a vándorélet
kisodorta a szegény szárnyas nehány tollát; most már pihenni akar,
lábat vetni, hogy megismerje azt a helyet, a hol tán még egyszer
fészket is rakhat! <span class="pagenum"><a name="Page_14" id=
"Page_14">-14-</a></span></p>
<div class="chapter">
<h3><img src="images/ch2.png" alt="" title="" />6.</h3>
</div>
<p>Gábor csak ballagott lassan, nála szokatlanúl lassú léptekkel.
Az erdőnél balra kanyarodott s vagy tíz percznyi gyalogolás után a
présház elé ért, a mely a kastélynak erről az oldalról mintegy
őrszeme volt.</p>
<p>A szőlő kis dombon feküdt, honnan a megye jórészét látni
lehetett.</p>
<p>Felment a fehérre meszelt hosszú házig… Megállt előtte. Ott áll
a kis ház, mint azelőtt; hej! hány emléke van hozzá kötve. Eszébe
jutottak azok a régi őszi hangulatok (néha szüretre haza jött, –
lopva – egy-két napra, gyámja tudta nélkül), a szüretelő Holbein
Madonna-arczú tót leányok, aranygyöngyös pruszlikaikkal, aztán a
most zárt, nagy, fehérre meszelt terem zöld fenyőgalyakkal,
zászlókkal feldiszítve, a melynek ablakain végig látni a Vág felé
húzódó halmokat, a síkságot, a sok kis falu tornyain megcsillámló
nap sugarait… Aztán a szoba közepén a terített asztal; látja
önmagát oda könyökölve, búsulni; öcscse – a czigányok grófja – a
végtelen zenetehetséggel megáldott Lőrincz, meg primázik. A lassú,
bánatos nóták, utána a friss, felhangzó <span class=
"pagenum"><a name="Page_15" id="Page_15">-15-</a></span> pattogó
csárdás… majd a szüreti napok elteltével, a hideg őszi éjszakán
neki az ismeretlen nagy világnak, neki az ürnek! Innét ki
külföldre, idegenbe… idegenül!</p>
<p>Istenem, milyen emlékek!</p>
<p>De – hisz előtte a <i>ma</i>. Miért gondolna a multra.
Napsugárban fürdik minden, pacsirta szeli a léget. Dala
felébresztette merengéséből. Mosolygott önmagán. Hiszen fényben a
világ, vége a dalnak!</p>
<p>Csak ment tovább. Egy gyalogúton leért a dombról, ott az a ház…
az, az… Itt lakott a Lőrincz vigasztalója. Mert már vigasztalóra
szorult. Öreg faj érzi a pusztulást, korhadt tölgy ágába üt
legelébb a villám. Hogy lehet ma vele? Vonzza-e még az «ismeretlen»
egyszerűsége? Tart-e még a búfelejtés? Eh! meglátjuk. Egy
kanyarulat – s ott a kastély. Az oszlopos épület magasan
kiemelkedik a park vén fái közül s az egész völgyet uralja. Érezte,
mi vár reá. Látta maga előtt szeretett édes anyját, a mint
esténkint a dohányzó nagy spanyolfala mögött czigarettázik s
patienceokat csinál. Látta túl rajta, ott a sarokban, a nagy
márványkandalló öblét, a mely tele virággal.</p>
<p>Nyugalmat lehel itt minden.</p>
<p>Megállt. Távol mögötte az ismert ismeretlen élet küzdelmi zaja…
itt csendes minden; idáig nem jut a szenvedés jaja, a bosszú
kiáltása, itt csendesen nyílnak a virágok, halkan dalol a pacsirta.
De jó is lesz itthon. <span class="pagenum"><a name="Page_16" id=
"Page_16">-16-</a></span></p>
<p>Most egyszerre a hajnali harangszó hallik; rég ismert harang
hangja… az első hang hazulról.</p>
<div class="chapter">
<h3>7.</h3>
</div>
<p>A kastély helyett a tiszttartói lakba tartott. A vagy negyvenöt
éves életerős, piros-pozsgás Mátyus András tiszttartó éppen ki
akart lovagolni, midőn Gábor belépett udvarán.</p>
<p>– Nini, már megérkezett a nagyságos úr, kiáltott fel az «öreg»,
mint a hogy a két fiú őt nevezte, örömtől sugárzó szemekkel, – hogy
fog a grófom örülni; mennyit emlegette a nagyságos urat.</p>
<p>– Hát hogy van bácsi?… emlegetett-e a Lőrincz gyakran?</p>
<p>– Haj! többször, mint nem. Alig várta már, hogy haza jöjjön. De
mi mind úgy hittük, hogy csak egy hónap mulva érkezik. S ime a
sürgöny tegnap jött.</p>
<p>– És azok nem tudnak semmit?</p>
<p>– Semmit; a gróf nem is álmodja, hogy megjött, a méltóságos
grófné meg még itt sincs.</p>
<p>– Nincs itt? Hiszen azt írta, hogy úgy, mint tegnap érkezik.</p>
<p>– Igen, úgy volt; de tetszik tudni, a nővérénél időzik, a Czobor
Pál báróéknál Balniczán, azok tartották ott még pár napra.
Táviratozzak neki?</p>
<p>– Nem, ne Mátyus, ne tegye. Csak hiába izgatná… hát a Lőrincz
persze még alszik. No addig is, míg felöltözik, megfürdöm. Itt a
holmim már? <span class="pagenum"><a name="Page_17" id=
"Page_17">-17-</a></span></p>
<p>– Igen, magam segítettem bevinni a szobámba; rendelkezése
szerint. De tán felkeltem a komornyikot.</p>
<p>– Ne fáradjon, itt felöltözöm s aztán felmegyek Lőrinczhez.</p>
<p>– Megvárom a nagyságos urat. Meg én… aztán együtt megyünk
fel.</p>
<p>– Ne öreg, – vágott szavába hirtelen éles hangon Gábor – menjen,
nézzen szét a gazdaságban s ha elvégezte dolgát, akkor keressen fel
minket.</p>
<p>Oly határozott hangon mondta ezt Gábor, hogy Mátyus vette
kalapját s ment kifelé a földekre. Csak azt kérdé még, hogy nem
lehet-e valamiben szolgálatára? Gábor tagadólag intett fejével,
Mátyus katonásan szalutált s lovára kapva, kivágtatott az
udvarból.</p>
<p>Gábor egy pillanatig utána nézett, majd bement a szobába,
megfürdött s gyorsan felöltözött. Egy negyedóra mulva sötét
ruhában, a kastély-udvar felé tartott.</p>
<p>Az istálló előtt elhaladva, az összes cselédség haptákba vágva
magát, állt ott; bár nem szerették, hisz nem volt sportkedvelő,
mint öcscse.</p>
<div class="chapter">
<h3>8.</h3>
</div>
<p>Sietve haladt át a kastély udvarán. Az óra éppen kilenczet
mutatott.</p>
<p>– Késő, már késő – gondolta s bosszankodott. Ő tudta, miért.</p>
<p>Az oszlopos előtornáczon megállt, beszívta a felfutott szőlő
virágának édes illatát. <span class="pagenum"><a name="Page_18" id=
"Page_18">-18-</a></span></p>
<p>Minden úgy van a tágas udvaron, mint azelőtt volt. Ott húzódnak
el kétfelé az olasz renaissance-stylben tartott laposfedelű
melléképületek. Az udvar közepén az óriási thermométer, amott meg a
rókaház. Ugyan, van-e benne róka?</p>
<p>Az öreg, már ötven éve a család szolgálatában levő süket
komornyik, ott ült az ajtó előtt, sütkérezve. A mint meglátta
Gábort, hirtelen felugrott s oly gyorsan, a mennyire csak vén
tagjai engedték, glédába vágta magát.</p>
<p>– Der gnädige Herr! Herr Jesses, der gnädige Herr! – szólalt meg
makogva s csak csóválta ősz fejét. Bámult is, haragudott is, örült
is; látszott az arczán. De hogy ne bámult volna, hogy így egyszerre
a föld alul bújt ki az egyik gazdája; hogy ne haragudott volna,
midőn minden czeremóniát elkerülve érkezett haza (ez sohasem volt
így a családban azelőtt) s hogy ne örült volna, hisz ismerte a
mióta él s most tudta, hogy végleg hazajött.</p>
<p>– Aber warum nicht schreiben, dass wir es wissen – makogott s
csak csóválta a fejét. – Felhívjam az inasokat? – felhívom. S már
neki is indult volna, ha Gábor meg nem akadályozza. Némán intett
neki, nem szólt semmit, hisz úgy sem értette volna meg a szegény
süket ember. Majd megveregette a vállát, aztán hirtelen sarkon
fordult.</p>
<p>– Der Hochgeborene Herr schläft noch! – kiáltotta rémült
arczczal az öreg. De Gábor nem figyelt rá, bement a Lőrincz
ajtaján. <span class="pagenum"><a name="Page_19" id=
"Page_19">-19-</a></span></p>
<div class="chapter">
<h3>9.</h3>
</div>
<p>Testvére a széles ágyban elterülve, egyik karját feje alá
kanyarítva, mélyen, szelíd arczczal aludt.</p>
<p>Gábor megállott ágya előtt s az imént hideg, majdnem metsző
kifejezésű szemeiből végtelen szeretet áradt ki. Halk léptekkel
odacsúszott az ágyhoz s vigyázva leült annak alsó szélére.
Nyugtalan arczczal vizsgálta vonásait, kereste az élet nyomait
rajta. Hisz már innen-onnan két éve, hogy nem látta. Szerette volna
boldognak, megelégedettnek látni. Hiszen szinte benne élt. Családja
volt, mindene. Hozzákötötte büszke, elzárt szívének minden
dobbanását, ő volt az egyetlen, kinek lelke összes redőit együtt
feltárta.</p>
<p>Hisz atyja végrendeletében is az bántotta leginkább, hogy az
testvérétől elválasztotta, kinek pedig, érzi, néha-napján szüksége
is lehet reá.</p>
<p>Hányszor, de hányszor aggódott távol tőle, hogy idegen
befolyások alatt elszakadt szívétől. Hányszor remegett azért, hogy
elfelejtette s elidegenedett tőle.</p>
<p>Ugyan szereti-e még?</p>
<p>E perczben Lőrincz felriadt. Egy pillanatig némán bámulva nézett
maga elé, aztán felemelkedett ülőhelyéből s némán, szó nélkül
átfonta karjait bátyja derekán.</p>
<p>Gábor se szólt semmit, csak odaszorította szívéhez Lőrincz fejét
és száraz szemmel, mereven tekintett maga elé… messze, messze
nézve! <span class="pagenum"><a name="Page_20" id=
"Page_20">-20-</a></span></p>
<p>Látta maga előtt az életet, minden örvényével együtt. Látta a
Scyllát s a Charybdist; egyszerre nézett visszafelé életében s
ugyanakkor a ködben a testvére jövőjét kereste. A révparton is a
vihart látta…</p>
<p>Aztán Lőrincz kibontakozott karjai közül; eleinte mosolygott,
nevetett örömében, ezer kérdést tett neki, majd elnémult és csak
lágyan, szeretettel nézett az «öregebb»-je szemei közé, mint a hogy
őt rendesen nevezte.</p>
<p>Gábor csak tovább merengett… még mindig. Eszébe jutott, mi az
család nélkül, idegenek között, elhagyatva növekedni fel. Erről
Lőrincz nem tudott s nem is fog tudni soha semmit. Majd ezután
szívéhez vonja, megmutatja neki, hogy az, a mit elhozott, ott a
lelke mélyén, arról még ez az árva fiú, ki itt rokonai között is
csak úgy el volt hagyva, mint ő künn, az élet harczai közepette, –
nem is álmodott soha.</p>
<p>Kéz a kézben, aztán jöjjön, a minek jönni kell!</p>
<p>Ekkor feltárult az ajtó s egy pap lépett be rajta. A házi
káplán, ki miséjét elvégezve, idejött (rendes szokásához mérten) a
Lőrincz szobájába reggelizni. – Oh le petit lever! – susogta Gábor
kedvetlenül, felkelve az ágy széléről s odamenve a paphoz, kezet
adott neki. Tisztelendő Vakor Imre maga volt a simaság; egy
mozdulata nem volt igaz, egy szava nem jött a szívéből. Gábor ki
nem állhatta.</p>
<p>– Ah, a nagyságos úr! Milyen öröm ez mi reánk nézve, – s a
fiatal pap rózsaszínű arcza szinte <span class="pagenum"><a name=
"Page_21" id="Page_21">-21-</a></span> fénylett a boldogságtól –
mikor méltóztatott megérkezni?</p>
<p>Gábor hidegen intett fejével.</p>
<p>– Ma érkeztem meg; hála az Istennek, itt vagyok megint.</p>
<p>– És az útja, milyen volt az útja? Kellemes, reménylem.</p>
<p>– Igen – felelt Gábor.</p>
<p>– Megengedik, hogy reggelimet itt költsem el?</p>
<p>– Csak méltóztassék tisztelendő úr, kérem – szólalt meg Lőrincz.
Gábor csak hallgatott. És a pap leült kávézni, Lőrincz ismét
Gáborhoz fordult, az hidegen az útját beszélte el. Hogy jutott ide
a legrövidebb idő alatt Londonból, hol állt meg s hol nem, majd a
mai Pest aspektusáról kezdett beszélni.</p>
<p>A pap kalácsát a kávéba mártotta s csámcsogva beszélt. El volt
ragadtatva, hogy a «nagyságos úr» annyi mindent látott.</p>
<p>Majd a tiszttartó kiséretében egy zsidó árendás érkezett.
Lőrincz bort hozatott neki és szalámit. Épp a tiszttartótól jött,
hol egy negyedévi bérletét adta át. A bortól megeredt a nyelve,
pletykázni kezdett.</p>
<p>– Képzelje, méltóságos úr, a molnár vasárnaponkint
glaszé-keztyűben jár. Er ist ein schlechter Mensch. És az árendás
csak ivott és csak beszélt. Semmi remény, hogy hamar elkotródjék.
Lőrincz csak hallgatta s egykedvűen mosolygott. Egy világért se
lett volna udvariatlan egy rangja alatt s pláne vele függőségi
viszonyban levő emberrel. <span class="pagenum"><a name="Page_22"
id="Page_22">-22-</a></span></p>
<p>Egy negyed-óra mulva már tele volt a szoba. Lőrinczet körülvette
«udvara».</p>
<p>Gábor idegesen izgett-mozgott székén.</p>
<p>– Kérlek, Lőrincz, siess az öltözéssel, igen sok dolgom volna
veled. Hiszen már olyan rég nem láttalak – szólalt meg egyszerre s
amazokat egy rövid főhajtással üdvözölve, gyors léptekkel elhagyta
a szobát.</p>
<div class="chapter">
<h3>10.</h3>
</div>
<p>Megállt a kastély terrasseán. Még minden úgy van, mint évek
előtt volt, nem változott semmi. Mintha csak be se járta volna
Európát, mintha csak benső világában se változott volna semmi.
Öcscse életmódja is csak a régiben. Ime, körülötte udvara. Csak kis
uralkodó herczeg, mint volt. Szinte sohase lehetett Lőrinczczel
egyedül beszélni, mindig volt valaki vele, hol a titkár, hol a
tiszttartó, hol más. Gábort ezek nem szerették, büszkeségnek véve
nála azt, a mi csak végtelen exkluzivitás volt. Gábort csak a benső
ember érdekelte s csak a magányt és az intimitást értette meg; a
nagy tömegtől félt, a nagy tömeg visszatetszett neki.</p>
<p>Hogy lesz majd ezekkel? Hisz öcscsét udvara nélkül el se
képzelte, önmagát meg ezekkel éppen nem. Hogy lesz?</p>
<p>Gábort töprenkedéséből Lőrincz riasztotta fel. Ott állott előtte
vadászruhában, csizmában, fején vadászkalappal; kedvencz
foglalkozásához: a vadászathoz mérten. <span class=
"pagenum"><a name="Page_23" id="Page_23">-23-</a></span></p>
<p>A két fiú körülbelűl egyforma magas lehetett, azonban testük
alkatában csak úgy, mint arczkifejezésükben, különbözők voltak.
Lőrincz egész lénye lágy, rugékony jellemét árulta el. Feje kerek
volt, rövid, sötétbarna haja lágy fürtökbe olvadt nyaka körül. Sűrű
szemöldökei élesen váltak el halvány olajbarna homlokáról. Nagy
fekete szemeivel messze nézett. Egyik szeme alján némelykor előtünt
a szeme fehére, s ez arczkifejezését végtelenül álmadozóvá tette.
Húsos orra, felvetett ajkai, gömbölyű álla érzékenységről
beszéltek. Míg Gábor minden mozdulata gyors és rövid volt, addig
Lőrincz lassú méltósággal, hosszú ütemben mozgott. Lénye
legtöbbször nyugodt egyszerűséget lehelt, pedig nem volt az.
Külsőleg volt valami egyéniségében egy magyar paraszt- vagy
nagyúrból (e két határos és hasonló typusból), azonban ha ingerült
lett, arcza nyugodtsága eliramlott. Szemei összehúzódtak, álmodozó
kifejezésük megszünt. Ilyenkor haragszik s a <i>kire</i> neheztel,
azzal mindig túludvarias. Ilyenkor, ha az illetőnek tán kezet
nyújt, jobbját mindkét kezével fogja meg. Túl nyájas, ilyenkor
szláv. Énjének ez oldalából fakad a töprengő skrupulista, Niffor
Lőrincz, ki fél az élettől, fél a haláltól, fél az emberektől s
önmagától. Ki keres, kutat önmagában s viszi a hajszálhasogatás
felé a gondolata. Ha aztán az érzés kerekedik felül nála, akkor
művész. S bár csak öntudatlan, de testestől-lelkestől művész. Érzi
a természetet, érzi az embert s érzésén keresztül gyakran (de nem
mindig) látja benső képzeletét is. <span class="pagenum"><a name=
"Page_24" id="Page_24">-24-</a></span> És e furcsa keverékben: a
folytonos öntudatos gondolkodás s öntudatlan érzésben van a
lényege, egyéniségének essentiája. Ha meg az érzékiség hozza
mozgásba lényét, megint más alakot ölt. Ilyenkor gyakran a
«pillanat» hatása alatt, nem lát tovább az orránál. Arcza ilyenkor
szinte gömbölyű lesz, szemei kerekre nyílnak, szinte még az orra is
nevet.</p>
<p>Külsőleg csakúgy, mint bensőleg, van valami benne egy nagy
felinából. Olyan, mint egy fiatal párducz.</p>
<p>A két fiú egy pillanatig szembenézett egymással. Gábor kicsibe
mult, hogy öcscse udvaráról nem kezdett neki beszélni. De –
szerencsére – elnyelte gondolatát s karját Lőrincz karjába öltve,
sétára indult vele. Előbb a terrasse baloldalán levő virágoskert
felé mentek. Hallgatott mindkettő, nem tudtak volna hamarjában
semmit se mondani. Önmagukba mélyedtek. Lassan, szinte boldogan
ballagtak egymás oldalán. Egyszerre a virágoskert egy sarkában, egy
óriási lugas előtt megálltak.</p>
<p>– Emlékszel!? – kérdé Lőrincz és Gábor nem felelt, csak némán
bólintott a fejével. Hogy emlékszik-e? Ide jöttek le, hosszú-hosszú
czigányozások után, a hajnali órákban egy hegedűssel, két
kontrással s húzatták reggelig, míg csak az első napsugár szét nem
rebbentette álmaikat.</p>
<p>Majd tovább mentek,… most a park tavánál álltak meg. A lombokon
keresztül a szomszédos falu tornya fehérlett ide. A túloldalon a
kuglizó, pár óriási platánfa előtte. Mint gyermekek, sokszor
<span class="pagenum"><a name="Page_25" id=
"Page_25">-25-</a></span> játszottak itt. Lassan egy tisztásra
értek, ott egy óriási fűzfa… E fa alatt voltak egyszer együtt
életveszélyben. Egy éjjel ott üldögéltek a fa alatt; az ifjabb
hegedült, az öregebb belebámult a holdba. Egyszerre nagy lárma lett
a parkban; «vigyázzanak, vigyázzanak» – kiáltá az öreg tiszttartó –
«veszett kutya van a kertben!» S ők fegyver nélkül álltak ott. Sem
előre, se hátra. Egymásra néztek, egymásért remegtek. Ez jutott
most a Gábor eszébe, félig álomban; szavakba foglalta azt, a mit
tán jobb lett volna a másiknak el se mondani:</p>
<p>– Tudod-e fiam, hogy külföldön sokszor gondoltam e perczre. Úgy
éreztem, odaadtam volna érte ottani nyugodalmamat, ha a rettenetes
pillanatot újra átélhettem volna. Mert hisz akkor <i>itthon</i>
voltam. Te nem tudod, hogy e szó mit jelent…</p>
<p>– Hisz most is itt vagy, öregem! – szólt közbe Lőrincz.</p>
<p>– Igen, itthon vagyok s igyekezni fogok elfelejteni mindent, a
mi számüzetésem éveire emlékeztet.</p>
<p>– Te sokat utaztál – mondá Lőrincz halkan s álmodozva nézett
maga elé.</p>
<p>– Tudod-e Lőrincz, hogy mi a honvágy? Soká csak a család, az
otthon után vágytam. Egyiptomban lepett meg legelébb. A tájkép az
alföldre emlékeztetett, a tücsök szava ugyanazt a nyelvet beszélte,
mint otthon. A felvillanó pásztortüzek a láthatár szélén, a
kutyaugatás, az esti csillag, a <span class="pagenum"><a name=
"Page_26" id="Page_26">-26-</a></span> tőzegfüst nehéz illata
hazahozott; úgy éreztem, mintha csak egy alföldi faluban lennék. És
mégis! Valami hiányzott, a mi a tájképet s annak hangját, illatát
szívemmel összekösse. Éreztem, nem az én fajom lelke hívta a tájat
életre. Lásd Lőrincz, szeretem e fajt, a melyből származom, mert
hibáiban, vétkeiben ugyanaz, a mi én vagyok. Hamarább megértem
hibáját, mint egy más nép erényeit… Értesz?</p>
<p>Lőrincz csak félfüllel ügyelt reá. Egy pillanatig hallgatott,
aztán hirtelen Gábor felé fordult: – Tudod-e, hogy már vége a
dolognak, vége… Már nem szeretem?</p>
<p>– Nem tudtam – mondá Gábor és szeme felvillant.</p>
<p>– Nem? Pedig úgy unom magam. Olyan ürt érzek itt belől.</p>
<p>– Hát… találunk néked valakit.</p>
<p>– Kit? Van-e olyan?</p>
<p>– Hisz még alig ismered az asszonyt. Én tudom, milyen kellene
neked. Elmondjam? De ne nevess ki.</p>
<p>– Mondd, öregem. Theoretizálj, a mennyit akarsz, ez tudom mindig
mulattatott.</p>
<p>– Aranyszőke haja lesz…</p>
<p>– Azért úgy-e, mert engem a czigányok grófjának neveznek?</p>
<p>– Azért – mondá Gábor s nevetett. – Sápadt, egyenes, tiszta
szemű, tiszta mosolyú, egy cseppet sem érzékeny leány, ki mindig
engedni fog neked, de a ki azért látni fogja maga előtt az útat, a
merre haladnotok kell. Én ismerek ilyet. <span class=
"pagenum"><a name="Page_27" id="Page_27">-27-</a></span></p>
<p>– Ugyan, úgy-e? És kit?</p>
<p>– Azt nem mondjuk el, Lőrincz; hisz ha mondanám, sohase
szeretnél bele. Sokszor álmodtam róla… odakünn, a külföldön.</p>
<p>– Már te magad is, úgy látszik, szerelmes vagy belé?</p>
<p>– Bolond csemete, hát azt hiszed, hogy ez így megy nálam?</p>
<p>– Azért, mert Lolly…</p>
<p>Gábor hevesen szavába vágott. – Róla ne szólj; tudod jól, hogy
sohase veszem el. Nem nekem való, senkinek se való; játékszernek
való, másnak nem.</p>
<p>– Nagyon hevesen mondod, Gábor; érzem, hogy még nem felejtetted
el.</p>
<p>– Igazad van, – felelte Gábor halk hangon – nem felejtettem még
el.</p>
<p>– Szegény öregem! – s Lőrincz megszorította bátyja kezét. Pár
perczig hallgattak.</p>
<p>– Hát Lőrincz, úgy van jól, a hogy van – szólalt meg végre
Gábor. És a mama? Mesélj a mamáról, hogy van? Gondolt rám
sokszor?</p>
<p>– Gondolt-e? Hiszen mindig rólad beszél. Sokszor féltékenynyé
tett.</p>
<p>No most, ha majd visszajő, sírhattok együtt eleget. Lőrincz
mindig ezzel bosszantotta őket. Anyja sokkal komolyabb lett, ha
Gáborral beszélt. Lőrinczczel nevetett is, Gáborral alig mert.</p>
<p>– És a többiek? És Ádám bácsi? Gábor szemei felvillantak, a mint
ezt kérdé. Imádta gyámját: Czobor Ádámot, édes atyjának hű barátját
s követőjét. <span class="pagenum"><a name="Page_28" id=
"Page_28">-28-</a></span></p>
<p>– Ádám bácsit még nem láttam. Lenn van az alföldön, a falujában.
Elvonult a világtól, lányát neveli s a könyveket bújja.</p>
<p>– Na Lőrincz, ne nevesd ki őt. Vannak ám könyvmolyok is a
világon!</p>
<p>Ezzel Lőrinczre czélzott, ki sohasem olvasott. Ez szinte
betegség volt a fiúnál. Irtózott a könyvektől, daczára, hogy minden
érdekelte. Hanem azért sokat tudott; Gábor lassan-lassan beadta
néki élőszóval mindazt, a mit olvasott és minden eleven anyaggá
vált öcscse lelkében.</p>
<p>Így a fiúnak megvolt a maga világnézete s mindent a maga
filozófiai szempontjából látott. És sokban éppen az, hogy nem
olvasott, tette őt eredetivé.</p>
<p>– De menjünk fel… várnak.</p>
<p>– Kik? – kérdé Gábor, bár tudta, hogy az udvar.</p>
<p>– Azok?</p>
<p>S a két fiú némán haladt fel a kastély felé.</p>
<div class="chapter">
<h3>11.</h3>
</div>
<p>Sétájuk után Gábor lefeküdt s hosszan aludt. Két éjszakát
töltött a vasúton, meg volt törve. Csak vacsorára jött le.</p>
<p>A vacsora a nagy oszlopos előcsarnokban volt terítve, a hol
Lőrincz rendesen akkor evett, ha az öreg grófné nem volt Dálnán. Az
asztalfőt Lőrincz foglalta el, jobbján Gábor, balról a «papocska»,
– mint a hogy nevezték, – lejebb a bonorum direktor, a tiszttartó
és a trencsénmegyei születésű titkár. <span class=
"pagenum"><a name="Page_29" id="Page_29">-29-</a></span></p>
<p>Gábort untatta ez a folyton velük lógó társaság, kik előtt
bensőbb dolgokról egy szót se lehetett ejteni. De hát mit tehetett?
Fáradt, álmos szemekkel tekintett maga elé s várta a perczet, a
melyben Lőrinczczel megint egyedül lehet.</p>
<p>Megyei dolgokról folyt a tárgyalás. Mint a felső megyékben
rendesen, úgy itt is a megyei politika családi politikát jelentett.
S mint a családok beléletében, úgy a politikában is az intrigálás
vitte az első hangot.</p>
<p>– Hacsak a gróf úr hinne nekem, pár év multán főispánunknak
tisztelhetnők – szólalt meg a titkár.</p>
<p>– Nem engedhetjük meg, hogy Czobor Pál legyen a főispán. Hová
jutna így a család tekintélye; – vágott szavába Csepelházy, a
bonorum direktor, hatalmas basszusán. A hat láb magas, széles
vállú, piros arczú ember csak beszélt. Szidta a Czoborokat,
dícsérte a Niffor-nemzetséget. Bajuszát pederte, mellét
kidüllesztette s gőgös arczczal nézett körül. Látszott rajta, hogy
tudja értékét s tudja azt is, hogy uralkodásra – legalább a
marhaállomány és a béresek feletti uralkodásra – született.</p>
<p>– Én mint Csepelházy már azért is szeretném, hogy a mi kedves
méltóságos urunk legyen a főispán, hogy ezáltal ezeknek a
Czoboroknak gőgjén legyintenénk egyet. Nevetséges… (ez a szó
kedvencz szólásformája volt) mi, Csepelházyak sokkal régibb család
vagyunk, mint ők. Nekem volt egy ősöm, ki IV. Béla alatt asztalnok
volt, <span class="pagenum"><a name="Page_30" id=
"Page_30">-30-</a></span> egy másik egy végvár kapitánya Mátyás
király korában; ennek a megyének fele a mienk volt, midőn még a
Czoborok… (és a Márfayak, akarta hozzá tenni, de még idejekorán
észrevette magát) s a többi ilyenféle családok, még csak apró kurta
nemesek voltak. És most az ilyen nácziók a nyakunkra nőjjenek?
Olyan nincs… ezt tán csak nem engedhetjük meg. Nevetséges! Mi?
(Horkolva a nyakkendőjét igazgatta s kifeszítette széles
mellét.)</p>
<p>Lőrincz álmodozó arczczal nézett maga elé, Gábor gúnyosan
hallgatta a Csepelházy és a titkár szavait.</p>
<p>– És miért ne lehetne Czobor Pál báró főispán? – szólalt meg
aztán, kissé ingerült hangon. – Nagybátyánk sokat foglalkozott a
politikával; idősebb, mint Lőrincz öcsém, a kiről még igazában azt
sem tudom, érdekli-e a politika…</p>
<p>Lőrincz, ki eddig csak félfüllel hallgatta a társalgást, most
bátyja szavaira felriadt merengéséből s gyors, határozott szóval a
Czobor Pál erényeit kezdte dicsérni, kivel pedig ő is, családja is
(daczára annak, hogy Czobor Pálné, anyja húga volt) rossz
viszonyban állott. A családi tradicziókhoz híven, most is volt egy
Czobor és egy Niffor haragban. E nélkül nem lehetett
megye-történet. Nem volt négyszáz év óta olyan időszak, a melyben a
három család egyes tagjai egymással szembe ne állottak volna;
küzdve, harczolva, intrigálva egymás ellen a végtelenig.</p>
<p>Gábor ki nem állhatta e családi perpatvarokat <span class=
"pagenum"><a name="Page_31" id="Page_31">-31-</a></span> és már rég
azon dolgozott, hogy fivérét Czobor Pállal kibékítse. És erre
pompás alkalom lesz a Czobor támogatása. Lőrinczet úgy se találta a
főispáni szék betöltésére alkalmasnak, hiszen nagyon is tisztán
látta öcscse művész-temperamentumát.</p>
<p>A társaság megint csak visszatért kedves egyetlen tárgyára, a
politikára, a két fivér azonban hallgatott, messze vitte mindkettőt
merengése – hisz a világosi nóta hangjai hangzottak fel. Ott vannak
az ajtónál a dálnai czigányok. Kis primásuknak, Bandinak szemei
felvillantak az előcsarnok félhomályában. Gábor szívét
összeszorította valami. Két év óta nem hallott magyar zenét.
Lőrincz meg most hirtelen kivette a primás kezéből a vonót s maga
kezdett el játszani. «Biró uram» volt a nóta. Nagy mestere volt e
dalnak a fiú. Bámulatos hangárnyalatokra bontotta fel az egyszerű
nótát. Szélesen kezdte el a dallamot, a melynek első ütemei folyton
ismétlődve, szinte ködbe vesztek… s a szinte távolba mosódó hangok,
a melyeket a mind mélyebben hangzó nagy bőgő ellen-frontjai
kisértek, a puszta vízióját varázsolta Gábor elé. Gábor minden
egyes külföldi útja előtt el kellett neki játszania, hogy így
mintegy teletöltse lelkét azzal, a mit csakis hangokban lehetett
kifejezni.</p>
<p>Lőrincznek óriási zenetehetsége volt, a melyet őseitől örökölt.
A Nifforokat századok óta a czigányok grófjának nevezte el a nép
nyelve. Lőrincz nagyatyja czigánybandát tartott udvarában; egy
Niffor-leány Beethoven híres barátnője volt, ki a <span class=
"pagenum"><a name="Page_32" id="Page_32">-32-</a></span> maga
idejében Bécset ragadta el páratlan zongorajátéka által. És a
család majd mindegyik tagja játszott valamiféle hangszert. Lőrincz
nem ismerte a kottákat, de azért egy czigánybanda minden egyes
hangszerét (a klarinét kivételével) játszotta. Egyik különlegessége
a viole d’amour volt a XVIII. század lantosainak hangszere. Nem
tanult azonban soha semmit. Mert hisz azt, hogy <i>egy</i>
Nifforból muzsikus legyen, ezt a felsőbb körök konvencziói hogy
engedték volna meg! Ha az «ember» művésznek születik, politikus
lesz; ha az ember írói tehetséggel jő világra, csak politikus lesz
ismét épp úgy, mint politikus lesz, ha akár a filozófiai
tudományokra van hajlandósága vagy akár a természettudományok
érdeklik. Mert az «ember» csak politikus lehet. Ez a törvény. És
ennek a törvénynek áldoznak annyi tehetséget, erőt…</p>
<p>Ezen töprengett e perczben Gábor, a kit úgy bántott annak a
tudata, hogy nagy zenei tehetségű testvére elkallódik, egyénisége
ki nem fejlődhet; kénytelen-kedvetlen azt az útat, azt a
<i>járt</i> országútat kell járnia, a melyet a tradicziók írtak
neki elő.</p>
<p>Pedig tudta, érezte, hogy művész. A hogy a természetet látta, a
mit a természetben megérzett, azt, a mi az emberben érdekelte, az,
a mit hangokba foglalva adott vissza, az, a hogy az életet
átszenvedte, a mit élete kifejezett, minden a telivér művész lelkét
segítette benne. Hogy sürgette édes anyjánál, rokonainál,
mindenkinél, hogy taníttassák; <span class="pagenum"><a name=
"Page_33" id="Page_33">-33-</a></span> hányszor beszélt a Lőrincz
lelkéhez, hogy küzdött egész erejével, hogy benső világát
kifejleszsze. Hiába való volt minden. Lőrincz megértette, tudta,
érezte, hogy bátyjának igaza van, azonban nem volt ereje, energiája
arra, hogy művészetéért megküzdjön, azt öntudatra hívja, azt
megmunkálja. Naiv művész maradt, csak úgy, mint czigányai. Pedig
mint ember, mint gondolkodó, egy cseppet se volt az. Az öntudatra
vitte faja, gondolatvilága, minden. Öntudatos volt, mert annak
született. Egy pár század átöröklött kategóriái sciens bonum et
malum-má tették. Aztán, mint minden öreg fajból származó egyénnek,
úgy neki se volt gyermekkora. Gyermekéveinek játékaira árny borult,
fiatal éveit a kétely mérgezte meg, az első szerelem italába
ürömcsepp keveredett. Környezete, a felsővidék tót,
szőrszálhasogató skrupulistavilág örökös intrigái kételkedővé,
embergyűlölővé tették. Mindez ezer érzés, gondolat talán összefolyt
a szegény ifjú lelkében, hogy egynek, egyetlen egynek adjon
kifejezést: – Gábor szemébe nézett, annak játszott. Testvérét
szerette, benne bízott, rátámaszkodott. Szerette lelkének egész
összetett gondolatvilágával, szerette minden egyes s annyira
elfinomult érzelmével.</p>
<p>Valami végtelenül megható volt e két fiú ragaszkodásában, a
melyet százados rokon-eszmék, világnézlet, százados szokások,
eszmemenet, czélok kötöttek össze. E két testvér vonzalmában két
különböző, de közeli rokoncsalád erős kötelékei születtek újra,
újult erővel. Csak úgy, mint egyéniségükben, <span class=
"pagenum"><a name="Page_34" id="Page_34">-34-</a></span> a két
család összes jó és rossz tulajdonai finomulva, szinte a második
hatványon újultak fel.</p>
<p>Hangzik a nóta… a brács, bőgő, czimbalom kíséri. S Gábor szívét
édes keserűséggel töltik el e dalok. Hiszen hazájában annak
zenéjét, költészetét, végtelen pusztáit s egyszerű, de azért
nagyszabású magyar parasztjait szerette a legjobban. Hiszen bennök
látta a magyar jövendő nagyságát, dicsőségét. Ettől várt mindent,
erre épített, az ezek által eddig alig ismert világnézetében érzett
valamit, a mi majdan, ha felszínre kerül, az egész fajt életképessé
fogja tenni s a melyből jövő kulturánknak fakadni kell. Hisz a hol
az érzelemnek oly végtelen kincse van, mint a magyar nép szívében,
zenéjében, költészetében, ott nincs miért kétségbe esni.</p>
<p>Most, most, hogy a nóta szólt, érezte csak igazán, hogy
hazajött, hogy itthon van. Mindazt, a mi elébb csak zavartan,
összekúszálva zsibongott a lelke mélyén, öntudatra hívta a nóta;
érezte, hogy övéi közé jutott, érezte, itt mindenki az ő húsából,
véréből való, érezte – itt élnie, halnia kell. Ezekért érdemes
küzdeni, utolsó csepp vérig; küzdeni boldogan, boldogtalanúl,
babérért vagy bitófáért…</p>
<p>Úgy érezte, lehullott körülte a ház fala, a puszták közepén áll
s a «haza» határai láthatatlan messzeségbe folynak. Diadalmas
fénynyel kél fel a nap túl, túl a világosi hegyeken; napfényben,
dicsőséges fényben fürdik minden… Hisz mindent <span class=
"pagenum"><a name="Page_35" id="Page_35">-35-</a></span>
visszanyert, mindenre kész, sőt érez szívében, élni akar, küzdeni
önmagáért, népeért – a fejlődésért!</p>
<p>Amazok épp kocczintottak.</p>
<div class="chapter">
<h3>12.</h3>
</div>
<p>Gábor, szobájába érve, a kandalló elé ült. A régies berendezésű
szoba óriási karos székébe dőlve, ébren álmodott. A mai nap
eredményeire gondolt. Hiába, csak minden, de minden megváltozott
ott: a lelke mélyén. Hány, régente természetesnek látszó dolog ma
meglepte. Hisz erre felé minden, mindíg így volt. Mindegyik nagy
úrnak megvolt a maga kis udvartartása s minden, a mi az
udvartartással jár. Vajjon üdvös-e mindez, családjaik fejlődésére?
Bizonyára nem. De hát lehet-e ezen változtatni? Elég erősnek érzi-e
magát arra, hogy e kis világ reformátorakép léphessen fel? Hisz
gyenge. Pedig erősnek érezte volt künn magát. Tudja, hogy egy
tulajdonsága, egy erénye fejlődött ki a külső hatások alatt s ez: –
energiája. Ezeknek s kivált a férfiaknak nincs. Az asszonyoknak
inkább. Az akaraterő bennök összpontosul. De mit ér energiája? Nem
közvetlen igaz. Mint minden mesterségesen keletkezett tulajdon,
merev kővé vált. Érezte, hogy energiája a fejességhez húz. Így van
önállóságával is. Inkább exkluziv, mint önálló, exkluziv ember
eszméivel szemben. Csak bizonyos dolgok bizonyos formában, bizonyos
emberektől érdeklik. Ezzel ellentétben önzése meg nem fejlődött.
Azonkívül megvolt lelkében a szánalom <span class=
"pagenum"><a name="Page_36" id="Page_36">-36-</a></span> ama
bizonyos neme, a mely a tót parasztnál is megvan, csak ő nála a
legmagasabb fokon. Szánalmában az egész világot felölelhette volna.
Pedig a vele született s a fajától öröklött lágyságot kipusztította
magából s bizonyos élességre, hirtelenségre tett szert.</p>
<div class="figcenter" style="width: 405px;"><a href=
"images/i003hq.jpg"><img src="images/i003.jpg" alt=
"Gábor, szobájába érve, a kandalló elé ült." title=
"Gábor, szobájába érve, a kandalló elé ült." /></a>
<p class="caption">Gábor, szobájába érve, a kandalló elé ült.</p>
</div>
<p>Hogy fog hát majd ezzel a világgal szemben, mely mintegy a régi
énjének tükre – nyilatkozni? Vajjon könnyen keresztűl küzdi-e majd
életét vagy pedig már az első akadályok megbénítják, tönkre
teszik?</p>
<p>Hisz küzdésre született, arra nevelték. Világnézete önálló,
akarata megvan; tudja, mi a teendője. Csak!… s egyszerre egy női
fej finom silhouette-ja iramlott át lelkén. Sápadt, finom vonású,
szürkéskék szemű fiatal leány. Klienigstein Lolly volt. Két éve
hogy nem látta. Milyen lehet ma? Változott ő is? Vagy olyan, oly
kétségbeejtően az, a mi volt? Szereti igazán, vagy nem? Hideg volt
– tudta – Klienigstein Lolly, annyira hideg, mint azoknak a
báloknak a hangulatai, a melyekben hajdanában találkoztak. És
mégis, mégis!</p>
<p>Felkelt ülőhelyéből. Most vette észre, hogy majd nem az egész
éjszakát átvirrasztotta. Hajnalodik, napfényben minden.</p>
<div class="chapter">
<h3>13.</h3>
</div>
<p>Vagy három nap multán az öreg grófnénak, a két fiú anyjának
kellett megérkeznie. Lőrincz befogatta híres négyes fogatát, a
melynek nincs párja <span class="pagenum"><a name="Page_37" id=
"Page_37">-37-</a></span> három vármegyében. Lőrincz hajtott, Gábor
mellette, mélyen elgondolkozva, üldögélt. A négy táltos szédítő
gyorsasággal ragadta a könnyű kocsit. Lőrinczet elfoglalták lovai,
Gábort meg vitték álmai gyorsabban, messzebbre, mint a repülő
kocsi. Anyjára gondolt, hogy fogja fogadni? Szereti-e még? Nem
felejtette-e el az évek folyamán, hogy van még egy fia, ki
messze-messze, idegen földön, idegenek között, idegenként nőtt
fel.</p>
<p>A kocsi repült a széles úton. Egyszerre a falu alján feltünt az
óriási landauer, ott ül a «parádés» kocsis, mellette egy vén, vén
inas, ki akkor volt fiatal, mikor még Johann, a vén komornyik járta
a ländlert. A porfelhőből lassan-lassan kibontakozott az egész
alkotmány. Gábor meg úgy érezte, hogy nemcsak a portól, de mástól
se lát tisztán. Elhomályosodnak szemei, egy árva könycsepp villan
meg a szempilláján, a mely végigszalad a képén. Édes anyja fogja
hát ölelni mindjárt, anyai csóktól fog égni az arcza.</p>
<p>És ime, a mit oly soká várt, most valósággá vált; átfonja
vállait az édes anyja két karja, érzi szívét szívén, ajkát
ajkán.</p>
<p>– No hát én, én nekem nem jut belőle semmi? – kérdi Lőrincz
ingerkedve. – Ne csak a tékozló fiúnak, a másiknak is juttass
valamit a jóból.</p>
<p>És most ott ült az öreg asszony két fiával a kocsiban. Mellette
Lőrincz, szemben véle Gábor, hiszen arczát mindvégig látni,
vizsgálni akarta. A szegény öreg grófné alig akart hinni szemeinek,
<span class="pagenum"><a name="Page_38" id=
"Page_38">-38-</a></span> hogy ez lehetséges legyen, mindkét fiával
együtt s most már örökre!</p>
<p>– Hogy hasonlítasz atyádra – szólalt meg Nifforné s nézte, nézte
a fia vonásait. Kereste rajta a szenvedés nyomait. Szeretett-e már?
Megismerte-e már a szenvedést erről az oldalról is? Csak nézte,
nézte s ezer semmi kérdést intézett hozzá, aztán oly érdekkel
hallgatta, a mit kérdéseire felel, mintha csak ettől függött volna
a lelki üdvössége. Közbe-közbe pedig az oldalán ülő Lőrincz arczát
simította végig, nehogy ez azt higyje, hogy elhanyagolja őt addig,
míg a másikat anyai szerelmével átfonja.</p>
<p>A kocsi lassan felrobogott a kastély elé, az egész cselédség
sorban állt, várva szeretett úrnőjét, kit már oly régen nem látott.
A kocsiból az öreg komornyik segítette ki, megremegő kézzel
ajkaihoz emelve a grófnő kezét, a melyet aztán kétszer, háromszor
megcsókolt. Negyven év ragaszkodása beszélt a szemeiből. A többiek
is tisztelegtek a kegyelmes asszonynál. A kertész óriási
virágbokrétát nyújtott át neki s egy kis parasztleány a faluból,
remegő ajkkal, versben üdvözölte.</p>
<p>Az öreg asszony szinte át volt szellemülve. Még mindig fiatal
tűzű fekete szemeire bánatos fátyol borult. Annyit szenvedett
életében, hogy még boldogságának legmagasabb fokán is szomorú volt
az arczkifejezése. Ajkairól a korai lemondás beszélt. Szeretett s
korán temette el azokat, a kikhez a szerelem fűzte. Második férje
halála óta nem viselt <span class="pagenum"><a name="Page_39" id=
"Page_39">-39-</a></span> mást, csak gyászruhát. Ettől a
pillanattól fogva, csak gyermekeinek akart élni.</p>
<p>Most ott megy két fiába akasztott karral, lassan, fel az
emeletre vezető lépcsőkön, az első fordulónál megáll, jóságos
mosolylyal tekintve végig a ház népén, a mely egy sorba sorakozva,
tisztelettudással tekint fel reá. Az utolsó magyar nagyasszony még
egy pillantást vetett reájuk, aztán lassú léptekkel fordult be az
oszlopos csarnok túloldalán.</p>
<div class="chapter">
<h3>14.</h3>
</div>
<p>Lőrincz felkísérte őket az emeletig, majd a nagy ajtónál elvált
tőlük, magukra hagyva őket.</p>
<p>Gábor a grófnét karonfogva, végig vezette a kedves, nyájas, régi
divatú termeken, a melyeknek levendulaszaga, régies tarka virágos
szövettel beborított bútorai a negyvenes évek ízlésére
emlékeztettek. A sarokszoba fala, melyet írókabinetnek használt az
özvegy, családja fényképeivel volt borítva. Itt töltötte napjait
nagy elvonultságban a kétszeres özvegy.</p>
<p>Ideérve, az anya és fia megálltak.</p>
<p>Niffor-Márfay Anna átölelte fia fejét s csókokkal halmozta el,
aztán leült az ablak mellett álló nagy karos székbe, hol annyit
hímzett a dálnai templom számára, kezeit térdére ejtve, hosszan
elmerengett, majd reszkető hangon megszólalt:</p>
<p>– Úgy fiam, haza jöttél. Látod, itt vagy a jó helyen, vártunk,
mindíg vártunk. Szükségünk van reád, nékem is, Lőrincznek is. Úgy
érzem, atyád <span class="pagenum"><a name="Page_40" id=
"Page_40">-40-</a></span> jött vissza mellém, hogy öreg napjaimra
megvédelmezzen, oldalomon legyen…</p>
<p>– Oldaladon leszek mindig, soha el nem hagylak benneteket!</p>
<p>– Tudom, számítok is reád. Hisz most jönnek majd a nehéz évek!
Te jobban ismered az életet, mint ő, te mindig a magad lábán
álltál, hála édes atyád bölcs, de a mellett oly kegyetlen
végrendeletének… de nézd, nézd Gábor – folytatta Nifforné, derült
hangra csapva át – a tűzoltóság.</p>
<p>A dálnai tűzoltók vonultak fel. A hazatért Gábornak akartak
tisztelegni. Ott vonultak fel mind, egymás mellett, tarka,
veres-hajtókás barna ruháikban. Csillogva, villogva a tavaszi
napfénynél. Élükön a czigánybanda valami újjongó új bécsi marsot
játszott.</p>
<p>Nifforné és Gábor kimentek az erkélyre; Lőrincz a ház előtt
állott már, tűzoltó-főparancsnoki ruhában, katonás méltósággal
fogadva a tisztelgőket.</p>
<p>– Akárcsak egy kis főherczeg! – mondá tréfásan Gábor, minden
gúny nélkül. Édes anyja meglegyintette zsebkendőjével az arczát,
aztán az érintett helyen össze-vissza csókolta fiát. <span class=
"pagenum"><a name="Page_41" id="Page_41">-41-</a></span></p>
<div class="chapter">
<h3><img src="images/ch3.png" alt="" title="" />15.</h3>
</div>
<p>Gábor első látogatását gyámjánál és rokonánál, Czobor Ádámnál
tette. Ádám pár órányira lakott Pesttől, valahol Czegléd és Szolnok
között; ott, hol az alföldi rónaság kezdődik. Szolnoktól még vagy
egy jó órányira, a Tisza partján feküdt az Ádámék lakása. Délután
négy felé érkezett Szolnokra. Mily jól esett neki megint a magyar
szó! Gábor végtelenül szerette az Alföldet. A kedves, széles
utczák, ákáczfákkal szegélyezett alacsony fehér házak, a lobogó
ingű, gatyájú helyrelegények, az ingvállas bodros viganójú
menyecskék, a házak előtt guggoló öregek, a zöld vetések között
keresztül vezető országút, a gólyák, darvak a légben, a síkságot
pettyező fehér tanyák, a gulyák, távolról idehallatszó kolompja, a
Tiszapart hamvas zöld fűzesei, a messzi falvakból idehallatszó
távoli harangszó édes nyugalommal töltötte be lelkét.</p>
<p>Úgy érezte, hogy édes hazájának kapui tárultak fel előtte. Most
érezte csak igazán, hogy hazajött. Hisz ez a darab föld, ez a
végtelen síkság, ez az otthona, ez a hazája; ebben bízik, erre
épít. Ez a föld adja azokat az istenáldta termékeket, <span class=
"pagenum"><a name="Page_42" id="Page_42">-42-</a></span> ennek a
népnek szívében fakad a magyar nóta, ennek a népnek aczélos karjai
víttak meg annyiszor a hazáért, ez őrízte meg drága kincsünket: –
magyar nyelvünket. Erre építsünk, ebben bízzunk! Hazatérve, amoda a
tótvilág közepébe, úgy érezte, mint oltalmazó jött; ide más érzések
hozták. Itt egy élet folyamán csak védelmet talált, ide tanácsért
jött akkor, ha megingott alatta a talaj; idetért, midőn fáradtnak
érezte magát, pihenni; ide, midőn elszorult a szíve, –
vígasztalásért; ide gyámjához, leghívebb emberéhez, Czobor
Ádámhoz.</p>
<p>A kis falu fehér házai között végig robogott a kocsi; most
elhaladt egy kő Szent János mellett, aztán befordult egy kis ház
platánoktól, akáczoktól beárnyalt udvarára.</p>
<p>A ház előtt már Czobor Ádám várja, kezet nyújt neki. Mily
megnyugtató volt a kézszorítása, mily jótékony szürke szemeinek
kifejezése. Czobor Ádám vagy ötven éves ember lehetett, azonban
sokkal fiatalabbnak látszott. Magas, izmos ember volt, piros
arczbőrrel, a melyet alig szakított meg itt-ott egy ráncz. Hosszú,
szürkülő fekete bajusza, rövidre nyírt szakálla fiatalos kinézést
kölcsönöztek neki. Pedig komoly, sokak által komornak rágalmazott
ember volt. És tán ép magábazárkózottsága őrízte meg őt ilyen
tisztán. Távol az emberektől, csak a tudományoknak s leánya,
Erzsébet nevelésének élt s így a mennyire mélységes mély lett a
szíve, olyan tiszta is maradt. Az élet nem szennyezhette be, mert
hisz alig élt. <span class="pagenum"><a name="Page_43" id=
"Page_43">-43-</a></span></p>
<p>Egyéniségre csak úgy, mint gondolkodásra különbözött a többi
Czoboroktól. Édes anyja, sz. Bélváry Erzsébet vére volt, ki régi
magyar alföldi nemes családból származott. Tőle örökölte
elszántságát, mély szívét, lelki egyensúlyát; a felvidékiekhez csak
a filozófolásra való hajlandósága húzott.</p>
<p>Leánya, Erzsébet – ki e perczben lépett ki a házból – reá ütött.
Magas, karcsú fiatal leány volt, összenőtt szemöldökkel, fekete,
simára lefésült hajjal, hajlott sasorral, picziny piros szájjal.
Volt valami, hogy úgy mondjam, hősies a megjelenésében, a mi
csudálatosan ütött el picziny ajkának finom mosolyától, szürke
szemeinek gyermekded kifejezésétől.</p>
<p>Édes anyja korán elhalt; érzett rajta a férfinevelés. Atyja
gyakran Rozgonyi Cziczellének nevezte, oly lovagias, oly szűzies,
oly hősies leányát.</p>
<p>Pár percz mulva már a kis, alacsony ebédlőben ültek mind.
Erzsébet az asztalfőnél, jobbján Gábor, balján Ádám. Az estebédet –
more patrio – hétkor költötték el.</p>
<p>– Itt vagy hát öreg fiam közöttünk! Látod, szeretettel vártunk
mindig. Meglássuk, Gábor bátyám végrendelete mit eredményez.
Érdekelsz fiú!</p>
<p>– Ugyan hagyja el, bátyám. Elszorul a szívem, ha arra gondolok,
hogy csak most kezdem az életet. Félek, meredek az útja. Hátha nem
tudok aklimatizálódni.</p>
<p>– Megjön ez is; jobb, mintha itthon nőttél volna fel és csakis a
tótföldet ismernéd. Mit láttál eddig? <span class=
"pagenum"><a name="Page_44" id="Page_44">-44-</a></span></p>
<p>– Még csak otthon voltam.</p>
<p>– És Anna néni hogy van? – kérdé Erzsébet.</p>
<p>– Csókoltat, szeretne látni.</p>
<p>– Felmegyünk ugy-e apus, még a nyár folyamán Dálnára?</p>
<p>– Fel-fel Cziczellém, hiszen ha te akarsz valamit, azt a jó
Isten is úgy akarja.</p>
<p>– Bejárjuk az egész felvidéki rokonságot?</p>
<p>– Be hát… de nem rontom a kedvedet. Inkább hallgatok. És
Lőrincz? Milyen? Ember lett belőle?</p>
<p>– Olyan, mint a milyen két év előtt volt, csak minden tulajdona
finomult, kiszélesedett.</p>
<p>– Érdekes fiú. Minden erénye, hibája egy elmuló korra világít. Ő
egymaga egész elpusztuló, régi magyar olygarchiánk quintessentiája.
Egyike azoknak, kik csak uralkodni, parancsolni tudtak. Ő se tudja
megtanulni, hogy századunk jelszava: «il faut savoir servir».</p>
<p>– Meg fogja tanulni, – mondá Erzsébet halkan, de biztos
hangon.</p>
<p>– Na nézzék, Erzsi! politizálni is szoktunk. No nézzék a kis
honleánykát!</p>
<p>– Nem, csak Lőrinczről beszéltem.</p>
<p>– Tudom, hogy gyengéd volt mindig; annyi tulajdonotok
ellentétes, hogy meg kell értenetek egymást – nevetett fel Ádám s
megsimogatta Erzsébet képét, ki egy szemérnyi szemrehányással
szemeiben, de azért nyiltan, egyenesen szembenézett atyjával.</p>
<p>– Ellentétek? És miben? – kérdé Gábor kiváncsian. <span class=
"pagenum"><a name="Page_45" id="Page_45">-45-</a></span></p>
<p>– Oh sokban. Erzsébet olyan paraszt-fajta, mint a milyen én
magam vagyok. Egyenes, semmi árnyalat, finomultság nincs az
egyéniségében. A mit mond, az úgy van és nincs máskép. Nem
érzékeny, a félhomályban nem lát, aztán nyugodt. De olyan nyugodt,
mint a milyen csak egy ilyen, a turáni nemes fajból származó
nőszemély lehet.</p>
<p>– Papa, hagyjuk a turáni nyugalmat.</p>
<p>– Ez azt jelenti, hogy a multkor, igen Gábor, ne nevess, te meg
Erzsi ne pirulj (leánya egy egyszerű tagadó-mozdulattal felelt édes
atyja szavaira), a leányom majd elájult, a szegény kis ideges
gyermek. Tizedes, a paripám megbokrosodott, majd kitörtem a
nyakamat a porta előtt és… Erzsit elhagyta turáni nyugalma.</p>
<p>– Elájult? – kérdé Gábor nevetve.</p>
<p>– Jól ismered. Kiszaladt a ház elé, megragadta a Tizedes
kantárszárát és visszarántotta. Megfékezte a lovat és megmentette
édes atyja becses életét.</p>
<p>Erzsébet szeretettel mosolygott atyjára. Nem szabadkozott egy
cseppet se.</p>
<p>– Olyan, akárcsak Rozgonyi Cziczelle! – mondá Gábor.</p>
<p>– Néked nem szabad Ez atyám privilégiuma. Nevezz becsületes
hajadon nevemen Erzsébetnek. Tudod Gábor? Ezzel a leány felkelt,
nyugodtan kezet adott a fiúnak, megcsókolta atyja homlokát s kiment
a szobából.</p>
<p>– Tán csak nem haragudott meg? – kérdezte nyugtalan arczczal
Gábor.</p>
<p>– Ugyan dehogy. Nincs hiúság, érzékenykedés <span class=
"pagenum"><a name="Page_46" id="Page_46">-46-</a></span> egy csepp
se benne. De gyere, menjünk át a dohányzóba. Beszélgessünk.</p>
<p>A kis teremben víg tűz pattogott. A hüvös tavaszi estéken még
Ádám rendesen begyújtatott a kandallóba.</p>
<p>– Akarsz egy jó szivart, vagy tán csibukot parancsolsz?</p>
<p>Gábor czigarettára gyújtott, Ádám egy hatalmas török csibukot
vett elő a pipatóriumból. A kandalló elé telepedtek.</p>
<p>A kis szoba kifejezte Ádám egyéniségét. A falakat könyvek lepték
el, egymás mellett Darwin, Hæckel, Spencer, Geoffroy-St.-Hilaire,
Lamasch művei. Nehány jó regény, nehány költemény. A kandalló
panopliján fegyvergyüjtemény, a melyet keleti útjáról hozott. A
szoba egy sarkában foszilok felhalmozva. A kis kabinetet csak egy
zöld ellenzővel fedett dolgozólámpa világította be. Az
ablaktáblákat a ház előtti nagy ákáczok hajlongó galyai
kopogtatták. Otthonos, meleg zug volt.</p>
<p>– Mily jó itt, milyen távol vagyok utazásaimtól, távol a
szállodák fagyasztó hangulatától, az idegen világok idegen
érzéseitől. Itthon érzem magam itt nálad, bátyám…</p>
<p>Ádám megveregette vállát.</p>
<p>– Atyád is szeretett itt üldögélni. Rendesen váratlanul
érkezett. Késő este betoppant… majd mindig e kis szobában talált
rám. Szinte látom magam előtt, a mint az ajtón hirtelen belép magas
termetével, vadász-csizmákban, vadász-kalappal. Beleült abba a
székbe, abba, a melyben te most <span class="pagenum"><a name=
"Page_47" id="Page_47">-47-</a></span> ülsz. Pár perczig
hallgatott, aztán lassú, mély hangon terveiről kezdett beszélni,
meg kedvencz tudományáról, a biologiáról. A családi viszonyainkat
hosszan fejtegette; beszélt utazásairól. Majd tíz évvel volt
idősebb nálam, mesteremnek tekintettem. Mesterem, kinek mindent
köszönhetek: nyugodt, boldog életemet, s mindazt az örömet, a
melyet a munka okoz nékem. Én is csak olyanféle tésztából voltam
gyúrva, mint fiatal uraink szoktak gyúrva lenni. Lovagláson,
vadászaton járt csak az eszem, az életnek csak a felszínét láttam…;
egy ízben – de ezt még nem mondtam el néked, pár év előtt még tán
meg sem értettél volna tökéletesen, ma… meg fogsz érteni.</p>
<p>Gábor közelebb húzta a támlás széket Ádámhoz, feszült
figyelemmel hallgatta. Lehetett volna érdekesebb tárgy a világon
annál, mint midőn gyámja édes atyjáról beszél neki?</p>
<p>– Nos – folytatta Ádám, felszítva pipája tüzét, – a téli időben
történt. Vadászni voltunk Ujvárt, a Nifforoknál. Halálosan
belészerettem egy leányba; nevét nem mondom, minek mondanám. Öreg
asszony ma már, megviselte az élet. Talán a szenvedés meg is
tisztította a lelkét azóta. Akkor még szenyes volt. Én bomlottam
utána, jártam városról-városra a nyomában. Képzelhetetlen dolgokat
követtem el érte. Adósságokat csináltam, kis vagyonom egy része
ráment a bolondságomra. Ez a szenvedély vitt, vitt
feltartózhatatlanul, s a leány csak bolondított szinte egy álló
esztendeig. Egy év mulva aztán máshoz ment, ki gazdagabb volt
<span class="pagenum"><a name="Page_48" id=
"Page_48">-48-</a></span> mint én s kevesebb bolondságot követett
el érte. Azt hittem, tönkre megyek; az ivásra adtam magamat. Igen
Gábor, a hogy itt látsz, egy féléven keresztül minden éjjel
korcsmáztam és jártam a bolondját. Egy ilyen éjjel – úgy emlékszem,
mintha tegnap történt volna – a galgóczi korcsmában ittam egész
éjjel, két banda húzta oldalamon a körmeszakadtáig. Talán a tizedik
üveg bornál jártam; az üres czilindereket hogy kiittam, egymásután
a korcsma ablakaiba hánytam. Már egy se volt ép…</p>
<p>– Te, Ádám bácsi, te?</p>
<p>– Igen én, fiam. Látod, látod, így változik az ember… de
figyelj. Úgy éjfél után két órakor lehetett. Egy négyes fogat
állott meg a csapszék előtt. Apád volt, ki így kocsin igyekezett
Nyitra felől Márfára, Miklósékhoz. Magam se tudtam miért, de mindig
szerettem apádat, olyan derék, jó ember volt. Megértett mindig, oly
elnéző volt velem szemben; pedig bizony akkoriban nem igen
érdemeltem meg. Nagyon elszégyeltem magamat, a midőn belépett az
ajtón. Mintha csak látnám. Szerettem volna a föld alá bújni. Ilyen
szégyen! Nem tudtam, mit mondjak néki, nem tudtam szólni, nem
tudtam, felálljak vagy ülve maradjak… nagy kamasz voltam pedig már,
több huszonkét évesnél. A czigányok csak húzták, húzták.
Csittítottam volna őket, de megakadt a szó a torkomon.
Becsületérzés volt már akkor is bennem… aztán meg szegény apád nem
tudhatta, miért cselekszem így. Emlékszem, ügygyel-bajjal felkeltem
s hebegve, ostoba észszel így szóltam hozzá: «Ugy-e későre
<span class="pagenum"><a name="Page_49" id=
"Page_49">-49-</a></span> jár az idő, Gábor bátyám?» Ő… nem
szidott, nem korholt, mint hittem. Komolyan megállt a korcsma
küszöbén s határozott hangon így szólalt meg: «Küldd el a bandát,
Ádi, késő van, kettőre jár az idő». Én, szinte megigézve
tekintetétől, elküldtem őket s e percztől kezdődik életem, hisz
addig jóformán nem is éltem.</p>
<p>Gábor villogó szemmel hallgatta Ádám szavait, ki egy pillanatig
elhallgatott, megigazította a kandalló hamvadó tüzét,
végigsimította homlokát, mintha csak e mozdulattal a fájó emléket s
vele előbbeni életét akarta volna eltörülni.</p>
<p>– Aztán – folytatta – az én komoly, nagy tudományú, szeretett
Gábor bátyám nem átallotta, odaült velem szembe, a bortól csepegő
piszkos asztal szélére, nem átallott velem e perczben szóba állani.
És nemcsak hogy szóba állt, többet is tett ennél. «Ádám, édes
pajtásom, öcsém – szólt a szívemhez – figyelj reám. Tudom, bánat
nyomja a lelkedet, tudom». Egy perczig némán a szemébe néztem,
aztán a jó Isten tudja mi fogott el, de azt hittem, odaborulok a
vállára és zokogni kezdek. Nem tettem, e perczben még nem mertem
volna megtenni. Csak odakönyökölve az asztalra, bután belebámultam
a lámpába, szólni nem tudtam semmit. De minek is szóltam volna… úgy
is megértett. «Figyelj, fiam», folytatta szavait, «boldogtalannak
érzed magad e perczben, tudom. Tanuld meg azonban édes öcsém, hogy
a szenvedés tisztábbá, nemesebbé teszi az ember lelkét. Férfinek
születtél, ne add oda hát magad a szerelemnek <span class=
"pagenum"><a name="Page_50" id="Page_50">-50-</a></span> egészen.
Ha ebben szerencsétlennek érzed magadat, tekints fel, emeld fel
fejedet s keresd más czélokban a megelégedést…» – «De miben,
hogyan», kérdém halkan, lekonyult fővel. «Igyekezzél társadalmunkat
szolgálni s ezáltal a hazát.» E perczben, emlékszem, a czigányok a
Rákóczi-induló hangjaival igyekeztek hazafelé, ezzel akartak urok s
parancsolójuknak kedveskedni. Az induló – a magyar hősiesség,
bátorság diadalhymnusza – hangzott s elnyomta szívemben a szerelmi
dalok viszhangját. Atyád szavai összevegyültek a nagy Rákóczi
nótájával, szívemben megrezdült valami, úgy éreztem csodás, előttem
ismeretlen világ tárult fel, mely vonz, visz magával; éreztem, hogy
mint a mindenség egy paránya is, használhatok valamit. Úgy éreztem,
hályog hull le szemeimről, látok. Atyád megérttette velem az
életet. Éreztem, a szenvedést nem azért kapjuk osztályrészül, hogy
ezáltal tönkre menjünk, hanem hogy új életerőt szívjunk belőle.
Csak hallgattam, hallgattam atyád szavait. Feltárta előttem
társadalmunk hibáit, a melyeket azonosoknak éreztem önmagaméival.
Egyúttal erőt éreztem magamban: – tenni, küzdeni, megváltozni…
és…</p>
<p>– És? – kérdé Gábor büszke arczczal, feszült figyelemmel.</p>
<p>– És… nem tehettem egyebet, mint zokogva odaborultam atyád
vállaira. Elsírtam neki ez oly áldásos pillanatban egész eddigi
hiábavaló, haszontalan életemet. Ő kebléhez szorított s atyai
csókkal illette homlokomat – ekkor először. <span class=
"pagenum"><a name="Page_51" id="Page_51">-51-</a></span></p>
<p>Ádám elhallgatott, valami összeszorította a torkát, hangja
megcsuklott. De nem titkolta a meghatottságát, nem törölte le azt a
könycseppet se, a mely a pilláin ragyogott; egyenesen szembe nézett
Gáborral, ki kezeibe temetett arczczal ült ott és szinte dermedten
figyelt szavaira.</p>
<p>– Másnap vele mentem Márfára – folytatta Ádám – s e percztől
fogva nesztorom volt. Megmagyarázta társadalmi viszonyainkat.
Feltárta előttünk régi, ódon társadalmunk korhadt alapját s
előkészített így az élet tudományára. Sokat olvastunk együtt. Erről
különben tudtok. Sokat beszélt nagytudományú német nevelőjéről,
Bodmerről, kinek természettudományi, biológiai ismereteit
köszönheti. Nagy ész, nagy szellem volt atyád; sokat lendíthetett
volna pusztuló világunkon, ha hamar meg nem hal… Haláláig az
oldalán voltam. Nem tudtam nélküle élni; szeretett mint fiát, mint
tanítványát. Felébresztette bennem a tudvágyat, sajnos, a tetterőt
nem birta – azaz egy nagy szenvedés embergyülölővé tett. Azóta
kerültem a társaságot s így a társadalomért se tehettem semmit. De
éltem boldogságát csak neki köszönhetem. Másodszor halálos ágyán
csókolt homlokon; mikor ott álltam az ágya szélén, úgy éreztem,
egész benső világomat viszi el magával. Hiszen mindazt, a mi ma
<i>én</i> vagyok, azt ő öntötte lelkembe. – Sovány elsárgult
ujjaival megsimította a hajamat. «Hajolj reám, úgy… végrendeletem
végrehajtója te lész, te meg fogsz érteni… fiamat reád bízom.
Látod, a saját lelkemet hagyom te reád… vigyázz reá, értesd
<span class="pagenum"><a name="Page_52" id=
"Page_52">-52-</a></span> meg vele az életet. Ha szenvedni fog,
légy az oldalán. Te tartozol ezzel nékem. Légy jótevője, tiszteld
emlékemet.» Ezek voltak utolsó szavai.</p>
<p>Ádám elhallgatott.</p>
<p>Gábor felkelt ülőhelyéből, odament Ádám elé, megfogta kezét
szilárdan, nyugodt arczczal, de fénylő szemekkel szembe nézett
vele, aztán így szólt:</p>
<p>– És most, Ádám bátyám, te rajtad a sor. Ezzel reá hajolt.</p>
<p>Gábor úgy érezte, az édes atyja ajkai érintették a homlokát…
<span class="pagenum"><a name="Page_53" id=
"Page_53">-53-</a></span></p>
<div class="chapter">
<h3><img src="images/ch4.png" alt="" title="" />16.</h3>
</div>
<p>Másnap reggel Erzsébet körülvezette Gábort a kertben. Előbb
felmentek a ház mellett levő kis dombra, honnan csinos kilátás
nyílt a pusztára. Aztán bejárták a kis angol kertet, be a
szőlőlugast.</p>
<p>– Látod Gábor, ez a mi boldogságunk. Ez a kis ház a béke… A kert
alapját édesatyám vetette meg. Látod e szőlő-fajokat, mind ritka
fajta; kedvencz bibelése a kertészkedés… sokat csinosítottunk már a
kerten az utolsó években is. Ezt a nagy nyárfát én szabadítottam
ki, ezt a tisztást is én törettem az erdőben, most innen a házig
fellátni… És Erzsébet komoly naivsággal beszélt kertjükről,
mindennapi életükről, boldogságukról. – Nézd e gyümölcsöst, milyen
szép ilyenkor! Valóban az volt. A fák mind virágban, egy
virágtengerré folytak össze az alacsony fák lombjai. A fák alatti
pázsitot lila iriszek, fehér százszorszépek, illatos kakukfüvek
tarkították.</p>
<p>Virágban minden; darázs meg méh sziszegve repül át a légen,
messziről a pacsirta hangja hallik. Gábor meg olyan boldognak
érezte magát e perczben, hogy a földre szeretett volna borulni s
elrejteni <span class="pagenum"><a name="Page_54" id=
"Page_54">-54-</a></span> fejét a fű és a virágok közé… Maga se
tudta, miért. Végig haladtak a kerten. Szélére érve, megálltak,
innen gyönyörű volt a kilátás a pusztára.</p>
<div class="figcenter" style="width: 404px;"><a href=
"images/i004hq.jpg"><img src="images/i004.jpg" alt=
"Virágban minden…" title="Virágban minden…" /></a>
<p class="caption">Virágban minden…</p>
</div>
<p>– Látod Gábor, ez a mi világunk; szűk, kis világ, de széles lesz
az által, a mit nekünk érzésben jelent. Itt oly sokszor
elüldögélünk apámmal; én vállára hajtom fejemet s elhallgatom a
puszta csendjét, gondolatom meg túlrepül a láthatáron… aztán oly jó
megint idetérni vissza. Apa átfogja derekamat s esténkint, midőn a
gulya kolompja megcsendül, midőn az első pásztortűz felvillan, a
tiszai halászok is már hazatérnek, még mindig csak itt ülünk egymás
mellett. Néha meg ilyenkor anyámról beszél… kit úgy szeretett.</p>
<p>Ádám egy parasztleányt vett el; talán ez volt az oka, hogy miért
tartotta magát oly soká távol a nagyvilágtól. Nem mintha szégyelte
volna nejét bemutatni, sőt semmire se volt oly büszke, mint nejének
szépségére, egyszerű szívére, jóságára; de nem akarta őt a
nagyvilág mérgének kitenni. Tíz évi boldogságot köszönhetett
nejének, ki fiatalon halt meg, magával víve férje szívének felét. A
másik fele Erzsébeté lett.</p>
<p>– Sehol se beszélt anyámról annyit, mint e helyen. Mindig azt
mondta, ez a táj az ő lelkének a képét tükrözi.</p>
<p>– Milyen jóságos ember a te atyád, Erzsébet!</p>
<p>– Tudom és büszke is vagyok rá.</p>
<p>– Édes anyád… hiányzott neked nagyon?</p>
<p>– Hiányzott, mert szerettem s mert feledni nem <span class=
"pagenum"><a name="Page_55" id="Page_55">-55-</a></span> tudom. De
pótolja veszteségemet atyám kettőzött szeretete…</p>
<p>– Aztán mit csináltok egész nap? Apáddal csak nem lehetsz
reggeltől estig. Nem unod el magad?</p>
<p>– Ha apám nincs itt, babrálok valamit. Sokat olvasok. Azután
el-eljárok a falunkba. Falum egész kis világ… vannak ám rokonaim is
a parasztok között.</p>
<p>– És eljársz hozzájuk? – kérdé Gábor, bár tudta, hogy a leány
mit felel majd reá.</p>
<p>– Hogyne járnék. Sok igazságot tanultam tőlük.</p>
<p>– Aztán, hogy neveznek?</p>
<p>– Miasszonyunknak. Sohase neveztek másképen. Egy dajkám nevezett
így, még kis leánykoromban; nagyon komoly kis teremtés voltam,
kiérdemeltem az elnevezést. Különben matrónájuk is vagyok; van vagy
húsz keresztgyermekem, az Álgyoséknál csak a multkor voltam a
paszitán, nyoszolyóleány is voltam már ugyanannyi helyen. El is
járnak hozzám mind. Ismerem őket, a mióta élek, a hány hajadonleány
van a faluban, mindnek ismerem a szíve titkát. El is járnak hozzám,
akár a tiszafüredi paphoz.</p>
<p>– Menjünk a faluba. Hadd lássam Miasszonyunkat a maga
helyén.</p>
<p>Egy fasoron haladtak végig… Erzsébet elragadóan nézett ki a
hatalmas fák alatt. Nyitott haját, nagy szalmakalapját bearanyozták
a nap sugarai; könnyű fehér ruhájában, virágokkal kezében olyan
volt, mintha maga a tavasz szállott volna le a földre, az
Istenáldta virágfakasztó, szerelmet ébresztő dicsőséges tavasz!
<span class="pagenum"><a name="Page_56" id=
"Page_56">-56-</a></span></p>
<p>A mint így könnyű léptekkel elhaladt Gábor oldalán, annak
egyszerre az jutott eszébe, hogy e leány illenék a legjobban
Lőrinczhez. Az ő édes anyjának legméltóbb menye lenne ez ártatlan
arczú, nyugodt, összhangzatos fiatal leány…</p>
<div class="chapter">
<h3>17.</h3>
</div>
<p>Mintegy negyedórai gyaloglás után, a falu alá értek.
«Miasszonyunk, gyere be hozzánk!» kiáltotta egy gyermek, az egyik
kukoriczaszár-fedélü kis házból. Pár pillanat multán a házat lakó
egész család kijött s körülsereglette Erzsébetet. Mindegyikhez volt
nyájas szava, mindegyikkel érdeklődéssel beszélt.</p>
<p>Behívták a házba. Ott, a tiszta kis szobában leült a tulipános
padra s ölébe ültetve az egyik kicsiny, még alig beszélő gyermeket,
beczézni kezdte.</p>
<p>– Hát Pista, hogy van a «gyi lovam?» A gyermek, ki elébb
Gábortól még húzódozott, most bátran az Erzsébet szemébe nézve,
csacsogni kezdett. Ezalatt a szomszéd is meghallotta, hogy a
kisasszony itt jár. Tele lett a pitvar, tele a szoba, körülállták.
Csak nézték, nézték; mély, egyszerű szívük egész világa sugárzott
ki a szemükből. Látszott rajtuk, hogy imádják. Egypáran leültek
mellé a padra. Egy öreg asszony rétest hozott neki nagy tálon, a
melyből aztán Miasszonyunknak csakúgy, mint Gábornak enni kellett.
Ágoston Pista pedig, az Erzsébet egyik komája, odaállt mellé:</p>
<p>– Úgy ám, Miasszonykánk, táncz lesz itt nemsokára. Lakodalomra
készülünk; a mi Marink megy <span class="pagenum"><a name="Page_57"
id="Page_57">-57-</a></span> férjhez, elvárjuk ám. Velem tánczolja
az első tánczot, úgy-e?</p>
<p>És Erzsébet egyszerűen, minden leereszkedés nélkül megigérte
neki, hogy eljő, nyoszolyóleány is lesz, tánczol is vele…</p>
<p>Gábor csak nézte, nézte; maga se tudta miért, de oly nagynak,
nemesnek látta a leányt e perczben. Oly mélységes mély az érzés
világa, hogy magához tudta vonzani a nép egyszerű, de nagy vonalú
érzésvilágát. Egygyé vált velük, <i>daczára</i> annak, hogy édes
anyja nem egygyel közülök rokonságban állott.</p>
<p>Erzsébet mindegyikhez intézett pár nyájas szót; egy öreg
asszonynak orvosságot igért, egy leánynak súgott valamit, egyik
gazdának a felesége után kérdezősködött. Jóakaratot lehelt egész
lénye; mintha ajkairól, szívéből, ruháiról a boldogság áradt volna
szét. Mindenki szeretettel, boldogságtól sugárzó szemekkel
tekintett fel reá.</p>
<p>Majd az egész falu népe összeszaladt; sokan ki is kisérték őket
a határig. Soká álltak még ott a mezőn, a könnyű léptekkel ellebegő
Erzsébet után nézve…</p>
<p>Gábor hallgatott, tele volt lelke azzal, a mit látott.</p>
<p>Érezte az <i>egyszerűség</i> hatalmát. Érezte, hogy ebben
nyilvánul a magyar faj ereje, ebben életképessége.</p>
<p>Törpének, gyengének érezte magát e leány egyszerűségével
szemben. <span class="pagenum"><a name="Page_58" id=
"Page_58">-58-</a></span></p>
<div class="chapter">
<h3>18.</h3>
</div>
<p>Vacsora után megint ott ültek, Gábor és Ádám a kis dohányzóban,
a kandalló mellett.</p>
<p>– Tehát elhatározott szándékod holnap indulni, Gábor?</p>
<p>– Sajnos, nem maradhatok tovább, Ádám bátyám, hiszen anyámékkal
is alig voltam még, no meg hátra van még a fekete leves is: a
rokonságot is végig kell látogatnom.</p>
<p>– Ezért ugyan nem irigyellek. Bár majd nemsokára nekem is
nyakamba kell vennem a tót mindenséget. Erzsébetet mutatom be
nekik, ki még sohase járt fenn a brinza birodalmában. Néked
különben tanulságos kéjút lesz ez. Kiváncsi vagyok benyomásaidra.
Hány éve, hogy nem jártad körül őket?</p>
<p>– Talán tizenöt éves koromban voltam mindnyájánál, Niffor
Tomiékat és Miklós bácsit kivéve. Ezekhez persze minden évben
átmentem párszor; már muszájból is.</p>
<p>– Majd ha végig jártad őket, jőjj vissza hozzám. De igaz az,
hisz pár hét mulva fenn találkozunk, akkor majd ott helyben
megbeszélhetjük a kimuló olygarcha-világot. Azt hiszem, három-négy
hét mulva felmegyek hozzátok Dálnára. De… most még pár szót
vagyonodról.</p>
<p>– Ohó, Ádám bácsi, a hét szilvámra jutottunk!</p>
<p>– Igen, a mely, hála az Úrnak, csinos szilváskertté nőtte ki
magát. Mit csinálunk a birtokkal? Magad fogod kezelni ezután vagy
bérben marad, mint eddig? <span class="pagenum"><a name="Page_59"
id="Page_59">-59-</a></span></p>
<p>– Én azt hiszem, reám nézve a legjobb lenne, ha bérben maradna.
A gazdálkodáshoz csak nem értek. A parasztok jól fizetnek, jól is
munkálják a földet.</p>
<p>– A te vidékeden mindenesetre a legjobban, csak úgy mint itt.
Hisz szinte kerti művelés alá veszik az egyesekre eső kis
darabot.</p>
<p>– És mennyi lesz mégis a jövedelmem?</p>
<p>– Lesz úgy 15 ezer forint évente. Bért 13 ezer forintot fizetnek
a parasztok és értékpapirokból, regálékból is vagy két-három ezer
forint bejő. Nem nagy vagyon, de rendezett. Ez pedig nagy szó
minálunk, hol éppen megfordítva állanak a viszonyok. Meg vagyok
róla győződve, hogy Niffor Tominak a negyven ezer hold erdejéből
nincs annyi jövedelme. A terjedelmes direktoriális rendesen sokat
megemészt.</p>
<p>– Hát a paraszt bérletet pártolja?</p>
<p>– Nálunk mindenesetre. Nézd, milyen virágzók a földjeim, aztán
milyen pontosan fizetnek. És milyen viszonyban áll az ember velök;
soha ez más árendással nem lenne lehetséges. Aztán meg a hol
farm-rendszer van, ott nincs agrár szoczialismus! Különben az én
esetem különleges is. E kis birtok mindig a Bélváryak kezében volt,
bár e család soha se lakott itt. Nagyatyám, hogy a községet birtoka
egyrészére telepítette, oda adta nekik minden földesúri jogait. Így
a regáléval mind ekkoráig nem volt bajuk. Ezért is hívják e falut
Szabad-Mártonfalvának. Sohase robotoltak, szinte földesúri jogokat
élveztek. Az «úr» fogalma kiveszett náluk. <span class=
"pagenum"><a name="Page_60" id="Page_60">-60-</a></span> Talán
innen önállóságuk, egyenes, tiszta jellemük. Én aztán, hogy ide
jöttem lakni, ilyen szűzien igyekeztem fajukat megőrizni. A világ s
kivált a szomszédaim (kiket ritkán kerestem fel) kötni való
bolondnak tartottak, én pedig élveztem azt, a mit a köreinkben
született emberek közül csak igen kevesen élvezhetnek: a természet
friss, éltető levegőjét. Mily jót tett nekem józan világnézetük,
nyugalmuk a «tanuló évek» lármás, izgató élete után. Ma is úgy
tekintenek reám, mintha közéjük tartoznék s ennél, hidd el, nem
kivánok tőlük többet. Tanácsért, vigaszért hozzám jönnek, csak úgy,
mint mikor örömtől dagad a szívök. Hiszen láttad, Erzsébet hogyan
közlekedik velök… Lőrincz nagyot nézett tavaly, mikor itt járt. Ő
sehogy sem értette a dolgot. Hiába! hússá, vérré vált benne az
«uralkodási hajlam», a melynek, azt hiszem, épp az ellenkezője
fejlődött ki én bennem.</p>
<p>– De hogyan? Ne hidd, hogy ezt azért kérdem, mintha nem
értenélek. Csak szeretném, ha még jobban megvilágítanád a
dolgot.</p>
<p>– Ezt is atyádnak köszönhetem; ő nyitotta fel szemeimet. A mi
kis megyei mindenségünk hibáit, gyengéit tán senkise látta olyan
tisztán, mint ő…</p>
<p>– Kérlek, beszélj e tárgyról, hisz ez mindennél jobban érdekel.
Hiszen ebben a légkörben kell majd élnem, így szeretném ismerni
atyám felfogását e világról. Tudom, hogy e kis világ sok kinövésébe
fogok beléütközni; ezt érzem már most is…</p>
<p>– Nos, atyád sokat foglalkozott e kérdéssel. Szerinte nemzetsége
pusztulásának okai következők: <span class="pagenum"><a name=
"Page_61" id="Page_61">-61-</a></span> először is az «Innzucht».
Évszázadok óta folyton öt-hat család házasodott össze, csak egy pár
nemzetség érezte magát elég réginek, hogy keveredjék egymással. No
meg az is hozzájárult, hogy bizony családjaink nem igen mozdultak
ki sasváraikból s így nem vehették el csak a szomszédaik leányát.
Így tettek a mi családjaink is; Czobor, Márfay, Niffor-házasság is
van vagy húsz. Én önmagamnak nagybátyja s unokatestvére vagyok.
Ennek a folytonos keveredésnek produktumai a Márfay Miklós (e kézi
Sardanapalus), a Tomi, mint a faj legalsóbb typusai.
Előrehaladottabbak s így egyúttal jellemzőbbek a fajra magára:
öcséd, meg Czobor Lipót. Ezek az erjedés korszakába jutott faj
érdekes üvegházi növényei. Hány évszázad választja el fejlődés
szempontjából Czobor Miklós országbirót, a vasembert, a csupa
érzéssé finomult Lőrincztől? Alig hinné az ember, hogy egy
családból valók. Nem kellett e ritka, üvegházi plánta
előállításához más, minthogy Niffor Miklós unokanővérét: anyádat
vegye el.</p>
<p>– De hisz én is egy ilyen házasságból származom?</p>
<p>– Az igaz, hogy anyád nem volt első ízben unokatestvére apádnak,
bár Márfay-leány volt. Különben ezzel nem azt akarom mondani,
mintha te valami igen erős, primitiv faj sarja lennél!</p>
<p>– Nem, az nem vagyok! – mondá Gábor mosolyogva.</p>
<p>– A családok másik veszedelme, a téves irányban haladt
ambicziók… <span class="pagenum"><a name="Page_62" id=
"Page_62">-62-</a></span></p>
<p>– Pedig talentumokban nincs hiány.</p>
<p>– Bizony nincs. Pedig még nyers talentumnak is lehetne
egyik-másikát mondani. Bár koponyáinkat differencziálva, kikészítve
örököltük, az edény kész, csak éltetadó folyadékkal kell
megtöltenünk… Családjaink harmadik veszedelme az, hogy
elszlávosodtak. Igen, daczára, hogy bizonyosan tudjuk, hogy
családjaink soha szlávokkal nem keveredtek, mégis
jellemvonásaikban, főbb tulajdonaikban majd mind tótok a mi jó
atyánkfiai.</p>
<p>– De hogyan lehetséges ez, nem értem?</p>
<p>– Adaptáczió útján. Őseink századok és századok folyamán tót
udvarral, tót cselédséggel vették magukat körül. Tisztjeik,
várnagyaik, kulcsárjaik – szeretőik mind tótok voltak. E környezet
aztán bizonyos tulajdonokat fejlesztett ki náluk, meg olyan
tulajdonok ragadtak át róluk, a melyeknek nagy része szláv. Ezek
közül aztán nem egy átöröklődött. Csak szláv mind, legyen az
Czobor, Márfay vagy Niffor. Férfiaink gyengék, nincs akaraterejük,
érzékenykednek, szőrszálhasogatók. A mi kevés erejök volna, azt nem
a nagy, hanem a kis dolgokra adják ki. Kleinmeisterek, kicsinyesek.
Sehol nincs annyi perpatvar, családi viszály, haragtartás, mint
fenn a mi kis bérczes hazánkban. Ha valamiféle félreértés támad
köztük, ki nem beszélik magukat. Így, mint jól tudod, harmincz éves
fachék fordulnak elő a legközelebbi rokonok között is, kik még
hozzá egy faluban laknak. Nézd Márfay Tamást és Miklóst, nem
nevetséges a viszony közöttük? Aztán a Nifforok viselkedése Czobor
Pál nagybátyáddal szemben! <span class="pagenum"><a name="Page_63"
id="Page_63">-63-</a></span> Én nem tehetek róla, de az ilyen
dolgok vérig lázítanának, ha annyira nevetségeseknek nem találnám.
Hidd el, ha szerelemből nem vettem volna el a feleségemet, hát
elvettem volna azért, hogy az ereinkben csörgedező fáradt, elalvó
vért kissé felfrissítsem. Hisz nekem sincs tetterőm!</p>
<p>Ádám mind hevesebben beszélt, látszott rajta, hogy kedvencz
thémáját pendítette meg.</p>
<p>– Aztán ezek az ósdi institucziók, például az egyes nagyurak
«udvarai». Egy olyan dolog elintézésére, a melyet az illető
végezhetne el legjobban, három embert tartanak, a kik mind az
egymás útjában vannak s az egymás dolgát hátráltatják. A gazdasági
rendszer csakúgy, mint az életmód olyan, mint a minő századok előtt
volt… ósdi, mint gondolkodásmódjuk, mint minden ott, a mi
rokonainknál. Azok aztán, a kik az újításra gondolnak, azok a
reformokat a fürdőszobák berendezésével kezdik meg, hogy mást ne
mondjak… Felfordul a gyomrom, ha ezekre a viszonyokra gondolok.</p>
<p>Mély hangja megrezdült, hevesen végig simította a homlokát,
aztán egy kis csend után így kiáltott fel:</p>
<p>– Valóban, kezdek hinni abban a theoriában, a mely azt mondja,
hogy a fajok egy bizonyos időn túl életképességüket elvesztik.</p>
<p>Majd mintha álomból riadt volna fel, felugrott ülőhelyéből,
párszor fel, alá járt a szobában.</p>
<p>– És pedig hiába, hiába, szomorú dolog ez. <span class=
"pagenum"><a name="Page_64" id="Page_64">-64-</a></span> Hiszen
Magyarország nem egy dicsőséges korszakát e nemzetségek képviselik,
a melyeknek haldoklását kell most végig néznünk. Egyik-másik család
nevének felemlítésekor a magyar történet majd minden egyes lapja
eszünkbe jut. Bár néhány történeti nemzetségünk már a vegyesházak
alatt meg volt mételyezve. A viszály, az intrigálás történelmünk
hány lapján fordul elő. Pedig a magyar egyenes, büszke, önérzetes.
Hibái: hiúság, visszavonás, hivalkodás, – de sohasem a ravaszság,
alattomosság, az érzékenykedés. Ezeket a tótoktól szedtük fel…</p>
<p>Gábor szomorúan hallgatta bátyja szavait, hiszen érezte mindezt
rég, de soha sem állott előtte az igazság oly tisztán, mint ma.
Éppen e perczben, midőn majd e világgal kell élnie, ebben kell
helyét megcsinálnia és erre a világra kell építeni…</p>
<p>Mintha Ádám kiérezte volna benső gondolatait.</p>
<p>– Azért mondtam el néked mindezt, hogy még kellemes
meglepetésekben is részesülhess. Nem kell kétségbe esnünk! –
mondta, azonban hangja az ellenkezőjét árulta el annak, a mit
mondott.</p>
<p>– Van még közöttünk legény is a talpán. Lőrinczből még minden
lehet. Öcsém Lipót, az öreg bölcs, na ő nem éppen praktikusan
használható elem, de bölcseségét mindannyiszor igénybe vehetjük, ha
szükségünk lesz reá. Az annyiak által üldözött Czobor Pál bátyámban
pedig van valami a régi vasembereinkből, érzik rajta, hogy Czobor
Miklós fia és a vaskanczellár unokaöcscse. Pál azért olyan
népszerűtlen, mert szókimondó, nem <span class="pagenum"><a name=
"Page_65" id="Page_65">-65-</a></span> ismeri a félszineket, nincs
elragadtatva a Miklós bácsi ebédjei által, nevetségesnek tartja a
Tomi öcsénk kapaszkodását, bécsieskedését, megveti a Klienigstein
hadat… szóval meg tudja az aranyat az aranyfüsttől
különböztetni…</p>
<p>– Én nékem is rokonszenves volt a Pál bácsi mindíg, de hát alig
láthattam családi «égard»-okból.</p>
<p>– No ezekről mind majd akkor, ha vissza jösz… Illetőleg Dálnán,
egy hónap mulva. Kiváncsi vagyok már itéletedre.</p>
<p>Erzsébet lépett be az ajtón.</p>
<p>– Tehát végre mégis csak eljutunk Dálnára? Papa csókolj meg!
Jutalmazz kétszeresen!</p>
<p>Oda nyújtotta hófehér homlokát atyjának, kinek arczkifejezése
egyszerre megváltozott, mintha minden arczizma egyszerre
megnyugodott volna.</p>
<p>– Látod Gábor, Rozgonyi Cziczelle megint győzött!</p>
<div class="chapter">
<h3>19.</h3>
</div>
<p>Másnap Gábor haza utazott Dálnára. Lőrincz nem szerette, ha
bátyja Czoboréknál hosszú időt töltött. Maga se tudta miért, de
inkább ellenszenvet érzett Ádám iránt. Az egyenes, kissé nyers Ádám
szókimondása sértette őt.</p>
<p>– Aha, már megint négy napot töltöttünk az Ádáméknál, pedig
velem még alig voltál.</p>
<p>– Ugyanannyi napot töltöttem náluk, mint itt, az igaz, hogy
veled nem lehettem egész nap, de ennek oka nem én vagyok.</p>
<p>E pár szót, a melylyel öcscse udvarára czélzott, alig hogy
kiejtette Gábor, már meg is bánta. <span class="pagenum"><a name=
"Page_66" id="Page_66">-66-</a></span></p>
<p>– Tán én?</p>
<p>Lőrincz a Gábor nagy örömére nem értette el a czélzást.</p>
<p>– Most tudom, hogy velem kell maradnod, nem eresztelek egy
perczre se, de még a mamához se. Ezt mondta és értette is. Azonban
az «együttlét» csak a direktor, a tiszttartó, ügyvéd s még nehány
ember társaságából állott. Napokig nem voltak egyedül.</p>
<p>Pedig Gábor beszélni szeretett volna vele. Igen sok olyan dolog
volt, a mi sem az egyikre, sem a másikra nem tartozott azok közül.
Lehetetlen volt intimebb dolgokról beszélni; egyik-másik mindig ott
ült a nyakukon. És így sokszor nagy ingerültségében, napokig nem
mutatta magát testvérénél. Édes anyjuk, ki eleinte nem tudta mi van
köztük, lassan-lassan rájött a dolog bibéjére.</p>
<p>– Igyekezzél Gáborral egyedül lenni. Tudod, hogy nem szeret
veled amazok előtt beszélni.</p>
<p>Más embernek ezt így meg lehetett volna mondani, Lőrincznek nem.
Érzékeny volt s könnyen megneheztelt. És, ha így megmondtak neki
valami igazságot, akkor valami a belsejében éppen ennek
ellenkezőjére ösztökélte. Nem szólt Gábornak anyja szavairól
semmit, de most még ritkábban volt bátyjával egyedül, mint azelőtt.
Pedig hát mennyi megbeszélni valójuk lett volna: jövőjük, vagyoni
viszonyaik, terveik…</p>
<p>Gábornak ez nagyon rosszul esett, mind ritkábban mutatta magát
esténkint a dohányzóban. Mindketten fejesek voltak, nem szóltak
egymáshoz és <span class="pagenum"><a name="Page_67" id=
"Page_67">-67-</a></span> csak szenvedtek azért, a min az egyik
csak olyan könnyen segíthetett volna, mint a másik. Gábor folyton
azon gondolkozott, hogyan mondja meg neki. Ha közvetlenül úgy szól
öcscséhez, mint a hogy más egyszerűbb emberhez szólna, tán
megsérti, ha pedig kerülő útakon, azt meg kiérzi s az is baj lesz.
Valamit pedig kellett tennie, mert hisz Lőrincznek is éreznie
kellett, hogy van valami a levegőben, a mi az egész, őket körülvevő
atmoszférát megmérgezi. Egyszer, hogy kibeszélhessék magukat,
Nyitrára kellett menniök – a czukrászhoz. Ott angolul beszélték meg
a dolgot.</p>
<p>– Látod, Lőrincz, szólnom kellett már veled, már alig
bírtam…</p>
<p>– Mit?</p>
<p>– Kérlek, intézd úgy dolgaidat, hogy néha-napján egyedül is
lehessünk. Sohase lehet veled komolyabb dolgokról beszélni.</p>
<p>Utóbbi szavaival már többet mondott, mint kellett volna, érezte,
tudta, hogy öcscsét ezzel már megsértette. Az mosolyogva,
szeretettel nézett reá, de azért tekintete fátyolozott volt,
szemein keresztül nem lehetett a lelke mélyébe látni.</p>
<p>– Hogyne, édes öregem. Hiszen a legjobban tudod, mennyire
szeretek veled filozofálgatni.</p>
<p>A feleletből már érezte, hogy Gábor neheztel.</p>
<p>– Édes fiam látod, légy közvetlen, egész közvetlen velem. Ne
nézd szavaim formáját, ha tán rosszul is fejezem ki magamat, a mit
irántad érzek, az színarany… Értesz?</p>
<p>Egész lelkét e szavakba igyekezett önteni. Tudta, <span class=
"pagenum"><a name="Page_68" id="Page_68">-68-</a></span> hogy úgy
kell öcscsével bánni, mint egy ritka velenczei üveg-bilikommal, a
mely a legcsekélyebb érintésre elpattan.</p>
<p>Lőrincz szó nélkül kezét nyújtotta neki.</p>
<p>Gábor látta, hogy mozdulata közvetlen, hogy e perczben
megértette. – Látod, magadra nézve is jobb ez így! – mondta, de
érezte, hogy <i>ezzel</i> már sokat mondott.</p>
<div class="chapter">
<h3>20.</h3>
</div>
<p>Néhány nap multán, a két fiú rokonai látogatására indult.
Lőrincz befogatta a négy sárgát, kocsisa, vadásza díszbe öltözött.
Szinte ragyogott az egész fogat a fénytől, pompától. Ebben az
egyben volt csak Lőrincz hiú. Családjára, nevére, rokonságára,
mindarra, a mire magyar uraink tartanak, nem adott sokat. Hanem
külső megjelenésének díszére, ruháira, lovaira, vadászatainak
fényére annál inkább. E látogatások alkalmából szintén a legnagyobb
fényt akarta kifejteni.</p>
<p>Legelébb nagybátyjukhoz, Márfay Miklóshoz mentek.</p>
<p>Az úton a két testvér alig beszélt, a négy táltos Lőrincz egész
figyelmét lekötötte. Kissé elkésve indultak, már délre járt az idő,
midőn a kocsi a Márfay hatalmas hárs-allén végigrobogott s a nagy
Mátyás-korabeli kastély előtt megállott.</p>
<p>A fiúk érkezése óriási felfordulást okozott. A kastély mindegyik
ablakában volt valaki, vagy három huszár, egy inas s a komornyik
segítették le őket. Mind ijedt arczczal, megdöbbenve látták az
elkésett <span class="pagenum"><a name="Page_69" id=
"Page_69">-69-</a></span> látogatókat… a testvérek nem jelentették
be látogatásukat, mint a hogy ezt a Márfay Niki-féle házitörvények
előírták.</p>
<p>– Mit fog most ehhez a méltóságos úr szólani?</p>
<p>A korhadt, széles falépcső alján Adelgunda kisasszony, a
házgondviselőné fogadta őket. Az egészségtől majd kicsattanó piros
arczczal mutatta meg mind a harminczkét fogát, bár sovány, aszott
bájait elrejtő kendőjét szemérmes mozdulattal húzta össze a keblén.
A két fiú előtt félszegen meghajtotta magát, szellemes mosolyt
erőszakolt ajkaira:</p>
<p>– Ach, die gnädigen Herrn, milyen meglepetés… ach! A
«meglepetést» erősen hangsúlyozta s csak mosolygott, még mindig
jelentősen, fanyaran.</p>
<p>A fiúk a lépcső felé mentek.</p>
<p>A lépcső első fordulóján négy unokanénjök, a négy Márfay
hajadon: Lizi, Toni, Stefi és Lóri kisasszony fogadták őket. De az
ezek arczáról már határozott megdöbbenés volt leolvasható.</p>
<p>– Um Gottes Willen, warum habt Ihr nicht geschrieben, szólalt
meg a négy szája, a legidősebb, a legtapasztaltabb, a «gonosz
csont», mint a hogy őt Czobor Ádám hajdanában tréfásan
elkeresztelte. Gábor csak hallgatott, azonban Lőrincz már
túludvarias kezdett lenni.</p>
<p>– De édes néném, bocsáss meg, korábban akartunk jönni, de… hát…
az útak. Igazán nagyon, de nagyon örülök, hogy ilyen jó színben
láthatlak… És a kedves bácsi… reménylem jól van ő is?</p>
<p>Folytatta volna tovább, de Lizi két újját odanyújtva
<span class="pagenum"><a name="Page_70" id=
"Page_70">-70-</a></span> a fiúknak, megszólalt ismét, de most már
hidegen, kimérten:</p>
<p>– A bácsi igen jól van, köszönöm. Hanem ti bizony írhattatok
volna elébb. Nem tudom, örülni fog-e annak, hogy így, váratlanul
jöttök.</p>
<p>Ezalatt a háttérben vagy tíz cseléd, inasok, huszárok,
szobaleányok sürögtek-forogtak, majd fellökve egymást, el lévén
azzal a nagy dologgal foglalva, hogy a két fiú porköpenyét
felvigyék az előcsarnokba.</p>
<p>Gábor tűkön állt, nem magáért, mit bánta mindezt ő, de
öcscséért, kinek érzékeny lelkét tudta, mennyire bántani fogja ez a
kissé valóban furcsa fogadtatás.</p>
<p>Azalatt felértek az előcsarnokba s ott nagybátyjuk, Márfay
Miklós, Niki bácsi, mint a hogy a család hívta, várta őket. Fején
hímzett sipka (az egyik vén leány hímezte), sötétzöld bársony
reggeli öltöny a testén. Kicsiny, vézna ember volt, arczvonásai
finomak, szúrós mandulavágású szemei voltak, csak úgy, mint majd
minden Márfaynak. Keskeny orra, vékony szájszéle volt. Bajusza,
szakálla ritka finom szálú, arczbőre sárgás fehér, tele ránczczal.
Borotválva bízvást vén asszonynak lehetett volna nézni. Haja símán
lefésülve kandikált elő a kaczér hálósipka alul.</p>
<p>Folyton idegesen izgett-mozgott, hol a vállán rántott egyet, hol
az egyik kezefeje mozdult meg.</p>
<p>– He, he, szólalt meg vékony rikácsoló hangon, tót kiejtéssel –
he, he, hát pontátlánok vágyunk. <span class="pagenum"><a name=
"Page_71" id="Page_71">-71-</a></span> Nágy urákhoz méltón, kik
ilyen mágámféle szegény emberhez jönnek.</p>
<p>– De hiszen, édes bátyám, egy órával jöttünk az ebéd ideje
előtt, hogy mertünk volna elkésni, hiszen tudjuk jól a házi
szokást.</p>
<p>– He, he, spectábilis. Jól ván. Hiszen nem is azért mondtám…
vágy mi. A mi szerény asztalunknál nem tesz különbséget egygyel
több vágy kevesebb… a ki nem eszik, éhen márád. Nicht wahr
Lieschen?</p>
<p>Lizi némán, mereven bólintott a fejével.</p>
<p>– Jertek fráterek, menjünk a dohányzóba. Fräulein Adelgundá, két
terítékkel többet. A lováknák zabot, szénát. Kocsisnak bort… inast
is hoztál? Kérdte mosolyogva Lőrinczhez fordulva.</p>
<p>– Vadászt bátyám… tudod, a négy ló igen sok bajt okoz. Előre nem
látott eshetőségekre is kell számítani. Azért merészkedtem…</p>
<p>– He, he. Az én korombán két lóval jártunk. A két ló lassan
járt, szép ápátok… atyusom spórolós ember volt. Hja… más idők, más
emberek Mi egyszerűek voltunk.</p>
<p>E perczben méltóságos márfai Márfay Miklós, a pápai
Szent-Gergely rend vitéze és kamarás komornyikja kitárta a nagy
lovagterem ajtajának két szárnyát, a melynek küszöbénél két
aranypaszomántból alig látszó hajdú állott mereven s a társaság
nagy hajlongások között eltünt a nagy tölgyfaajtók mögött…
<span class="pagenum"><a name="Page_72" id=
"Page_72">-72-</a></span></p>
<div class="chapter">
<h3>21.</h3>
</div>
<p>– Ime öcsém, Ánná húgom idősebb fiá – á Márfáy – mutatta be
Miklós Gábort egy kicsiny, összetöpörödött úriembernek, ki a
dohányzó nagy kerevetéről felkelve, eléjök tipegett.</p>
<p>– Örülök, örülök, domine spectabilis, hogy láthatom. Ismertem
apját, nagyapját, kedves urak voltak, jó urak, okos urak… a
főispánnál, kedves uramöcsém atyjánál patvaristáskodtam. Hm… régen
volt, nagyon, nagyon régen. Öreg a legény, szú eszi a csontját,
öreg rom…</p>
<p>Mondta volna tovább, de Márfay Miklós egy méltóságos
mozdulatával elcsitította, mire az öreg «rom» megingó térddel
meghajtotta magát, remegve kezet nyújtott s ismét visszatipiskélt a
nagy kerevethez, a melynek puha finom párnái között úgy eltünt,
hogy éppen csak a kopasz tarkója, meg a nagy csibukjának a vége
látszott ki. Bánfalussy Péter volt, Márfay Miklós örök vendége, ki
harmincz év előtt egy hétre jött hozzá látogatóba s azóta nem
mozdult ki a Márfay-kastélyból.</p>
<p>A másik szoba ajtaján most egy magas, igen elhanyagolt külsejű
ember lépett ki. A meghatározhatatlan életkorú – de úgy látszik még
elég fiatal férfi világos kék szemei ártatlan kifejezéssel
tekintettek körül. Tompa orra, kóczos nagy szakálla, óriási
homloka, a mely kopasz tarkójába veszett, az antik-világ bölcseire
emlékeztetett. Sokratesnek is hívták: de Czobor Lipót volt a
becsületes neve. Az Ádám öcscse, a «vándor bölcs», a kóbor festő,
<span class="pagenum"><a name="Page_73" id=
"Page_73">-73-</a></span> volt a fiú, három vármegye csudája, kiről
legendákat beszéltek azok, a kik nem látták még soha, a kiről
azonban még csudálatosabb történeteket tudtak elmondani azok, a kik
mindennap látták.</p>
<p>Az «öreg kutya» (ez is egyike volt számos csúfneveinek, a
melyekkel önmagát szokta illetni) oda csúszott hátulról a két
fiúhoz, s hamiskásan, sunyin rámosolyogva, lopva megérintette a
vállát. – Pók király ismersz még?</p>
<p>A két fiú hirtelen visszafordult s elfelejtve a Miklós bácsi
fagyos világát, elfelejtve illemszabályt, merev házi szokást,
mindent, egyszerre átölelték az öreg kutyát s örömükben majd
megfojtották.</p>
<p>– Hát te mit csinálsz itt? – kérdte Gábor közvetlenül – azt se
tudtuk, hol, merre bandukolsz s egyszerre itt akadunk reád.</p>
<p>Poldi helyett Niki bácsi felelt a kérdésre.</p>
<p>– Hm. Hát ez úgy ván, fráter, hogy ez az unoka-öcsém néhá
elellátogát hozzám s nem fél attól, mint sokán, hogy szerény
házámban elunja mágát.</p>
<p>Lőrincz helyre akarta Gábor ügyetlenségét hozni:</p>
<p>– Most, hogy Gábor is itthon van, igen gyakran fogjuk
tiszteletünket tenni kedves bátyámnál.</p>
<p>Gábor azonban nem figyelt reájuk. Egy sarokba vonta az «öreg
kutyát» s ezer kérdést intézett hozzá:</p>
<p>– Rég nem láttalak Poldim, hány éve már, hogy utoljára
találkoztunk?</p>
<p>– Mikor utoljára Párisban jártam. Lehet már vagy két esztendeje.
<span class="pagenum"><a name="Page_74" id=
"Page_74">-74-</a></span></p>
<p>– És azóta?</p>
<p>– Élek, festek, kóborlok.</p>
<p>– Átjösz holnap velünk Tomiékhoz?</p>
<p>– Nem bánom, átmehetek, úgy se voltam már náluk rég.</p>
<p>– És hát Tomihoz mentek elébb?</p>
<p>– Tán Kázmér bácsihoz… még nem tudom. De miért ne mennénk
Tomiékhoz legelébb? – kérdte Gábor hevesen.</p>
<p>– Ott van a «szitakötő» is.</p>
<p>– Annál jobb… nyarat jelent.</p>
<p>Poldi majd minden rokonának, barátjának adott gúnynevet, a mely
legtöbbször kifejezte az illető egész gondolat- és érzésvilágát,
alakját, benne volt e gúnynévben testestűl, lelkestűl, a mely aztán
az illetőre gyakran egy élet folyamára rászáradt. Így lett a
folytonos szőrszálhasogatással elfoglalt Niki bácsiból
Sardanapalus, így nevezte el Gábort Pók királynak, így Klienigstein
Lolly grófnőt, a híres pozsony-bécsi szépséget szitakötőnek, így
önmagát öreg kutyának.</p>
<p>Ez alatt Niki bácsi letette világos kék bársony fövegét, beleült
egy magashátú empire székbe, egyik lábát egy kis tabourettere
tette, fényes ritka haját símogatva, előadást tartott nékik az
életről:</p>
<p>– Gábor, jer ide, ülj le. Te is Poldi. Hagy lássam a három
fámiliá reményeit mágám körül. Te Lőrincz, te csak tündöklésre
születtél, lovászok, fényes nágy istálló, tele lóvál. Négyes, vagy
három komornyik, négy inás, franczia szákács, ti <span class=
"pagenum"><a name="Page_75" id="Page_75">-75-</a></span> Nifforok
vágytok köztünk a nágy urák. Ti arany kanállál szájátokbán jöttök a
világra. He, he… he, mi Márfayak szegények vágyunk… (e perczben a
másfél milliójára gondolt, meg arra, hogy ha meghal, ez a három
fiú, örökölni fog tőle; gyűlölte őket.) – Szeretlek titeket, bár
örömöm nincs bennetek. Te Lőrincz, te csak gavalléroskodol, a Gábor
áz olyán, mint az ápjá volt, olyán bolond gyerek, nágyon sokát
utázott nékem. Nincs gyökere – mondta vihogva – félek, elfújja az
első nagyobb szél.</p>
<p>Gábor és Poldi összenéztek.</p>
<p>– Igen, igen fiúk. Keresztűl látok a koponyátokon. Kinevettek,
ázt mondják, öreg á legény, nem ért hozzá. Öregség tánít meg
fiatalon látni. Én látok tisztán, nem ti. Ez á Poldi meg igázi
kóbor-czigány. Illik áz egy Czoborhoz, á nágy váskezű kánczellár
unokájához, az én ides ányám egy testvérének unokájához, ki még á
Czobor Lipót keresztnevét is viseli, hogy erdőt-mezőt gyálog
csátángoljon be, hogy kilógjon á hüvelykújja á czipője orrából,
hogy egy inggel járjá be á rokonáinák kástélyáit… he he he, bolond
világ, bolond embereket szűl…</p>
<p>Az «öreg kutya» szemérmesen húzta össze a nyakán az inget, úgy
összekuporodott, hogy a testéből, ruháiból alig látszott valami, a
mellett meg ártatlanúl nézett maga elé.</p>
<p>– Czinizmus fráter, czinizmus! Én se mágámnak öltözöm fel minden
reggel. (Hanem Adelgunda kisasszonynak, gondolta testi-lelki
barátja, Bánfalussy <span class="pagenum"><a name="Page_76" id=
"Page_76">-76-</a></span> Gábor, ki harmincz éve lévén házában,
ismerte már a «házi szokást») – egyik nágyon is sokát ád mágára,
(itt Lőrinczre hunyorgatott) másik meg semmit. Az én időmben máskép
volt. Öregszem. Pár év még csak… legyetek türelemmel, aztán májd á
Márfay sirbolt ájtájá ujrá megnyílik. Szegény Niki bácsiért nem
lesz kár, csak szekírozni tudott benneteket.</p>
<p>Lőrincz, mint a Niki bácsinál majd mindig, tűkön ült. Hol
elhalványult, hol pír futotta be az arczát. A másik két fiú nem
sokat törődött a nagybácsijuk jóakaró megjegyzéseivel.</p>
<p>– Ná fráterek, nem oly gonosz á bácsitok még se… he-he-he. Ezzel
felkelt, oda ment egy fali szekrényhez, a mely telis de teli volt
ékszerekkel, kivett belőle egy tokot. – Ez a győrő, ez egy Márfayé
volt, a ki a Nifforok várkastélyát egy hétig ostromoltá. Ezt neked
ádom… Lőrincznek nyújtotta át, ki még mindig piros arczczal,
udvarias frázisokat rebegett neki. Gyönyörő győrő – folytatta Niki
bácsi tótosan, rikácsoló hangon – ádd májd á feleségednek. Néked
Gábor… he-he-he… mert mindig utázol, egy delejtőt ádok. Egy
szábádkőműves Márfayé volt; (bolond ákádt csáládunkbán mindig elég)
májd irányítáni fog, ráviszen tálán á józánság útjára is, szép régi
dáráb, szerettem… Gábor némán átvette a kis tokot s megvizsgálva,
halkan rebegett hozzá valamit. – Néked Poldi, he-he-he. Egy darabig
keresgélt a csecsebecsék között. – Ezt a rubintokkal kirákott
keretű kis tükröt ádom. Czobor Erzsébeté volt, <span class=
"pagenum"><a name="Page_77" id="Page_77">-77-</a></span> ki első
Márfay Gábor neje lett. Világszép asszony volt. Sok pénzt vert el,
fiának kevés márádt, ápád szegény ember volt, mikor ányádát
elvette, (szólt odafordulva Gáborhoz) á Márfáy fájtá mindig szegény
leszen. Ezt á tökröt néked ádom Poldi öcsém, majd meglátod benne,
hogyán áll á nyákkendőd… Látjátok fiáim, áz öreg szegény
elhágyátott Niki bácsi bőkezű is tud lenni…</p>
<p>A négy Márfay szűz, kik eddig a háttérben egy kerek asztal
mellett kuporogtak, most újjongva lármázva körülzajongták
nagybátyjukat.</p>
<p>– Ach, der liebe, gute Onkel wie generös! kiáltotta mind a négy
egyszerre. Még az öreg Bánfalussy Péter is kötelességének tartotta
előczammogni ülőhelyéről és pár szót mormogni «nemes szív és nemes
lélekről».</p>
<p>Niki bácsi pedig akár csak Napoleon császár a jénai csata után,
oly diadalmas arczot vágva, visszaült karos székébe.</p>
<p>– De ázért, szólalt meg, midőn pár pillanat multán a komornyik
jelentette, hogy a levest felhordták – máskor irjátok meg elébb, há
jöttök. Önmágátokat okozzátok máma, há koplálni fogtok. Szegény
házámbá nem lehet váratlanul megérkezni, ázt á luxust, hogy
mindennáp tíz vendégre legyen terítve, ázt csák egy Niffor
engedheti meg mágának. Egy szegény Márfáy nem. No, májd jól láktok
krumplivál!…</p>
<p>Ezzel meghajtotta magát Márfay Lizi előtt s karját nyújtotta
neki, az asztalfőhöz vezette. Ott ismét meghajtotta magát előtte, a
melyre Márfay Lizi <span class="pagenum"><a name="Page_78" id=
"Page_78">-78-</a></span> ugyancsak egy mély udvari bókkal felelt.
Utánna a többi párok vonultak ki nagy méltósággal, az inasok
betették a nagy tölgyfa-ajtókat s a vendégek feszesen, kimérten
leültek a kristálytól, ezüsttől görnyedező asztal mellé, a melynek
közepén ezüstaufsatzon egy óriási feltrancsírozott páva
díszelgett.</p>
<p>Az említetteken kívűl még a Miklós bácsi «udvara» volt jelen:
Sztrehina Aloysius, a falu plébánosa, egy kicsiny, gömbölyű arczú
papocska, ki egyúttal az udvari bolond szerepét is elvállalta.
Azután Jakuth Viktor, a bonorum direktor, meg Hammel, a titkár.
Mind ott ült az asztal végén, összedugott fejjel, mint birkák a
déli napon, nem merészelve se szólni, se feltekinteni, tán még
gondolkozni se, csak enni, de enni, annál többet.</p>
<p>Márfay Miklós szerény krumplis-ebédje két óráig tartott, vagy
hétféle bort szolgáltak fel s nem volt hossza-vége a drágaságnak,
inyencz ételeknek.</p>
<p>A midőn a tündöklő páva-pecsenyét körülhordták, az eddig néma
ház ura (kinek egy külön inas folyton külön ételekkel szolgált)
felkelt, haját kétszer megsimította s aztán imígyen szólalt
meg:</p>
<p>– És emelem pohárámát az itt jelenlevő három ősrégi családunk
kitűnő sárjáira, kik épp oly nágy reményekre jogosítánák kitűnő
tulájdonáik, mint nevelésök által. Bevállom (itt mekegett egy
kicsit) böszke vágyok őket itt mágám körűl látni. Böszke vágyok á
Czoborokát egy már neves festő személyiben tisztelhetni, böszke
vágyok, hogy á legfiátálább, bár észjárásra legidősebb Niffor («Na
Niffor <span class="pagenum"><a name="Page_79" id=
"Page_79">-79-</a></span> Tomi, nesze neked, fogd meg jól», súgta
Poldi a Gábor fülébe) nálám láthatni, ki már oly nagy érdemeket
szerzett a sport (Poldi egy köhintése) s a földmívelés terén s
végül áz én csáládom ifjú sárját, á nágy reményű Márfay Gábor
unokaöcsémet, ki oly méltón viseli két elődjének, az előbbi két
Márfáy Gábornak nevit… no… igen (belezavarodik az öreg látom, súgta
Poldi Gábornak)… így… igen… igen – örítem pohárámat á három
nemzetségre!</p>
<p>A toaszt nagy riadalommal lett fogadva.</p>
<p>Miklós bácsi nagy büszkén egymás után koczintott a fiúkkal, majd
udvarának tagjaival, kik nagy bókok között tolongtak a Méltsás urak
körül.</p>
<p>Az erős tokaji felvillanyozta a társaságot, az elébbi ünnepélyes
hallgatást lárma váltotta fel. Eddig, mintha csak mindenki az
alkalmi toasztra várt volna, most már folyton megkönnyebbűlt
arczczal nézett a szomszédjára, hogy azt a méltsás úr valóban
elméltóztatott mondani:</p>
<p>– És az ifjú urak mind bejárják az egész környéket? – kérdte
Hammel jelentős arczczal.</p>
<p>– Igen, rokonainkat látogatjuk meg, – felelt Lőrincz.</p>
<p>– Ellátogatnak persze Ujvárra is a grófhoz? – kérdte Hammel
Niffor Tomira terelve a társalgást, tudván, hogy ezt a házat
szapulni, a méltóságos úr kedvencz foglalkozásai közé tartozik.</p>
<p>– Hogyne, valószinűleg a holnapi estét töltjük ott.</p>
<p>– He… he… Ujvárra mentek? Szép kis <span class=
"pagenum"><a name="Page_80" id="Page_80">-80-</a></span> hely –
szólalt meg Niki bácsi – tetszeni fog á Gábornák, olyán bolond lyuk
áz. Nem hágyták á kástélybán követ kövön. A fiatal ásszony nágyon
czivilizált teremtés, Bécsbe járt á világba, volt már Metternich
herczegnénél is fálun. «Nur Wean is a Stadt»… Juché! Bécs drágá
városká. Tudjá á pénzköltés módját. Most egy lovárdát építenek,
miután már áz idénre nágyobb költekezés módját nem találták
fel.</p>
<p>– Niki bácsi nem szereti őket.</p>
<p>Szólalt meg az eddig hallgatag Poldi ártatlan arczczal,
beleugratva őt.</p>
<p>– Én? Nem-e? Egy Niffor és egy Márfáy ne szeretné egymást! Nem
rossz. Hisz gyerek korától ismerem, járt hozzám, mióta él a Tomi
öcsém, a felesége meg helyre asszony, sokszor átkocsikázik hozzám
délutánonkint. Teát iszik nálám, s ürűczombot eszik hozzá (mással
nem él, mert ez az örök ifjú Pauline herczegné kedvencz
pecsenyéje!), én is eljárok hozzájuk minden évben kétszer. Négy
lóval… kettővel nem mernék beállítáni hozzájuk, mert kiégne a
szemem. És azt mondod, nem szeretem őket. A multkor még egy
kutyakorbácsot is káptám a Miczitől, ez nem mutát szeretetre? He…
he… he. Tüstént elkorbácsoltám vele ázt á vizslámát, á melyet
egyszer á Tomitól vettem kétszáz forintért s nem írte egy
fábátkát.</p>
<p>– Miczi pedig nagyon szereti Niki bácsit, a multkor is annyit
beszélt róla. Tartotta kötelességének ezt kijelenteni Lőrincz – az
örökké udvarias Lőrincz. <span class="pagenum"><a name="Page_81"
id="Page_81">-81-</a></span></p>
<p>– Igáz ez Páter? – rikácsolta Niki odafordulva Aloysius atyához,
ki eddig némán és sokat evett. A páter ijedve feleszmélt, letette
az óriási czombot, a melyet eddig majszolt, lenyalta mind az öt
újját, aztán az örökös stereotyp mosolytól kikerekedett képpel így
felelt: – A grófné utóljára mult év deczemberjének huszonnegyedik
napján méltóztatott nékem gyónni.</p>
<p>– He… he… he. Még a napot is tudjuk… páter jó emlékező
tehetségünk ván.</p>
<p>– Utóljára pedig husvéthétfőjén ebédeltem a grófnénál. A
vasárnapot mindig itt a méltóságos úrnál szoktam tölteni, –
folytatta mély meghajtással.</p>
<p>– Az ebédről, á melyet náluk megevett, többet tudná szent átyánk
elmondani… nos átyus, jól evett náluk?</p>
<p>– Bár franczia szakácsot tart a grófi ház, nem hiszem, hogy ezt
a páva-pecsenyét úgy el tudná készíteni, mint méltóságának a
pátriában született udvari szakácsa Bafranyec mester, kit mi
mindannyian úgy tisztelünk… Ezzel elkezdett hahotázni, de nevetett
úgy, hogy vastag dereka majd csak hogy fel nem emelte a súlyos
tölgyfa asztalt.</p>
<p>– Furcsa világ biz az, az Ujváry grófnál – szólalt meg Jakuth. –
A franczia szakács alig győzi már etetni azt a rengeteg vendéget.
Az uradalom gyér jövedelmét is ők eszik meg, a grófék meg majd csak
hogy belé nem fulnak adósságaik tengerébe. Aztán észrevéve, hogy ez
a théma, úgy látszik, a fiatal uraknak nem tetszik, más tárgyra
csapott át, a mely tán kedvesebb lesz nekik: <span class=
"pagenum"><a name="Page_82" id="Page_82">-82-</a></span></p>
<p>– Ott van most a Lolly kontesz is, az aztán a kedves jószág,
akár csak egy czukkerli, olyan aranyos!</p>
<p>De már erre a négy Márfay nővér legidősebbje is megszólalt:</p>
<p>– Olyan éppen, mint egy czukkerli. Annyi erkölcsi értéke is van
csak, mint egy czukorkának. Olyan czifra, tarka-barka, nézni való
az, mint egy bábú. Sajnálom azt a férfit, ki el fogja venni.</p>
<p>– Mi is, mi is – – sipogta a másik három, kik rendesen csak,
mint nővérük kórusa s viszhangja szoktak szerepelni.</p>
<p>– Én igen kedves okos lánynak tartom, – szólalt meg Lőrincz, egy
oldalpillantással Gáborra – ki bárkit is boldoggá tehetne. Persze,
modora kissé elüt attól, a mihez mi ezen a vidéken szoktunk… De hát
ez csak külsőség…</p>
<p>– Csák. Ázt hiszem jó szívű lány, legálább ázt mondják, sokákrá
pázároltá á szívét. Sokát igér… he… he.</p>
<p>A négy lány lesütötte a szemét…</p>
<p>Pár percz múltán az ebéd is véget ért.</p>
<p>A fekete kávénál nagy disputa támadt. Márfay Miklós
kijelentette, hogy Lőrinczet, ki a három fiú közűl legtöbbet ért a
gazdasághoz, körülviszi a majorjaiban.</p>
<p>– És? – kérdte élesen Márfay Stefi, ki felocsúdt hála a sok bor
s a fekete kávé izgató hatásának, folytonos hallgatásából.</p>
<p>Niki bácsi megsimítva haját, félénk pillantást vetett a négy
lány felé, kik összenéztek s a kiknek rendesen lesütött szemei
szikrát hánytak. <span class="pagenum"><a name="Page_83" id=
"Page_83">-83-</a></span></p>
<p>– Elvinnélek benneteket is, de hát a kis phaëtonrá csák nem
tértek, áz omnibuszszál meg nem lehet á májorokát bejárni…</p>
<p>– Voltunk mi már elégszer a nagy omnibuszban is a majorokban s
nem történt bajunk, – szólalt meg Lóri s hevesen tépegetni kezdte a
csipkés zsebrevalóját.</p>
<p>– Na bizony te otthon maradhatsz, te úgyis tegnap voltál a
bácsival, – replikázott Stefi, a legfiatalabb.</p>
<p>– Vagy mind vagy egy se, – határozta el Lizi.</p>
<p>– Különben nem érdemes a szót pazarolni rá. Jertek lányok,
forduljunk egyet. Csak nem untatjuk könyörgéseinkkel a bácsit.</p>
<p>Utolsó szavait már savó savanyúsággal mondotta, hosszú keskeny
derekát kifeszítette, lila pántlikás hegyes fejékén igazított
egyet, a derekát körülövező aranylánczot feszesre húzta, aztán
felemelkedett ülőhelyéből, a társaságnak egy mély, de igen kimért
bókot vágott s kiment az ajtón. Három húga összenézett s aztán
egyet gondolva, követték nénjöket.</p>
<p>Miklós bácsi feszengeni kezdett székén. Izgett, mozgott,
köhintett, a pipáját igazgatta, símogatta a tarkóját, aztán
elkezdett dünnyögni.</p>
<p>– Hm, hm. Péter, he? Péter, mit gondolsz? Bánfalussy Péter
felriadt a kérdésre, ijedve bámultan körül nézett: – Bizonyára
domine spectabilis, a mint gondolni méltóztatol. Folytatta alázatos
hangon. – Talán induljak fogatni? <span class="pagenum"><a name=
"Page_84" id="Page_84">-84-</a></span></p>
<p>– Nem fráter, beszélek á lánykákkal, engedjetek meg fiúk… csak
egy perczre… Ezzel vette világoskék selyem sapkáját s kisietett az
ajtón a «lánykák» után.</p>
<p>A három fiú összenézett, ismerte már jól e házi jeleneteket.
Most Adelgunda kisasszony szólalt meg:</p>
<p>– Oh Sie sind unausstehlich die gnädige Fräulein, wass der arme,
liebe gute Onkel muss von Ihnen leiden, ist unaussprechlich!</p>
<p>Aztán folytatta németűl, irtóztató tótos kiejtéssel, minden é-t
í-nek mondva. Koronként az égnek forgatta savó színű szemeit, arcza
a dühtől már karmazsinpiros lett. Csontos hosszú újjaival fenyegető
mozdulatokkal kísérte a leánykák kegyetlenségéről elmondott
hőskölteményt. Péter bácsi pedig egy irtóztató hosszú csibukot
szopogatva, koronkint helyeslőleg bólintott fejével. Ő az Adelgunda
pártján állt, lévén a házikisasszony és a négy Márfay szűz,
harmincz éve háborúskodásban egymással. Péter bácsi azonban az első
pillanattól fogva Adelgundával tartott, lévén neki az éléstár s
minden egyéb felett teljhatalma. Tudta, mit csinált.</p>
<p>A három fiú csak hallgatta az Adelgunda monologját – a melyet
Péter oly kifejező arczjátékkal kísért s a melyre az Adelgunda háta
mögött ülő kis papocska néha nem tetszését fejezte ki. Ő a
lánykákkal tartott, kiknek egész életükben egyéb foglalkozásuk sem
volt, mint a márfai templom számára hímezni.</p>
<p>Poldi látszólag nagy érdeklődéssel hallgatta Adelgundát,
<span class="pagenum"><a name="Page_85" id=
"Page_85">-85-</a></span> a másik két fiú némán, unott arczczal ült
székén s nem tudott minderre mit mondani.</p>
<p>Hogy aztán a Niki bácsi visszatért, az Adelgunda kereplője is
beállott.</p>
<p>– Nos… a lánykákkal ázt hátároztuk, hogy á Stefi itthon márád
veletek, mert végre is nem férnek mind á kocsirá, (ezt ingerült
hangon mondta a bácsi, bár édesen mosolygott hozzá) a többi három
lány pedig és Lőrincz velem jő. És ti Gábor és Poldi, mit csináltok
áddig?</p>
<p>– Mi majd elmegyünk Stefivel egy kicsit sétálni – felelt a Gábor
helyett Poldi, kissé előre hajolt derékkal felállva s gyermekes
naivitással mosolyogva Nikire, mint a ki nem lát és nem hall, mit a
ki nem tud a Márfay Miklós házi visszonyairól semmit, de
semmit.</p>
<p>Stefi, ki e közben lehorgasztott fővel besurrant a szobába,
Poldi szavaira hálásan mosolygott és gúnyosan nézett három
nővérére: «látjátok, a nyertes mégis csak én vagyok», fejezték ki a
szemei.</p>
<p>De nem szólt semmit – félt a Lizitől.</p>
<div class="chapter">
<h3>22.</h3>
</div>
<p>A nagy családi omnibusz kirobogott a tágas udvarról és hogy
Stefi egyedűl maradt Poldi és Gáborral, eleredt a nyelve, de úgy,
mint csak egy oly leánynak, kit hetek és hónapok óta nem engedtek
szóhoz jutni a nénjei, ő lévén köztük a legcsendesebb és
leghunyászkodóbb.</p>
<p>– Igen… így megy ez nálunk. De jertek erre, ezen az úton egyedűl
maradunk. Felmehetünk <span class="pagenum"><a name="Page_86" id=
"Page_86">-86-</a></span> az erdőig együtt. A legkisebb dologért
harczra kell kelnünk az öreggel, kit egész testével, lelkével
együtt az az útálatos Adelgunda rakott zsebre. Láttad, hogy
elsárgult, hogy most megint mi győztünk?… De milyen szemtelen ez a
személy. Ágyasa a bácsinak (mondta lesütött szemmel szűziesen
pirulva) és nekünk ezt tűrni kell. Így élünk harmincz esztendeje
(én húsz éves se voltam, mikor ez a szégyen megesett rajtunk) egy
személy, a szeretője oldalán, mert az édes bátyánk kilökött az
útczára. Akkor Lizi huszonöt éves se volt még… Hová mehettünk volna
mi leányok ilyen fiatalon? Nem tudtunk a világról semmit… a Niki
bácsi idecsalt… azóta itt vagyunk eltemetve…</p>
<p>– De hát nem lehetne ezen valamiféle módon segíteni? – kérdte
Gábor, ki maga sem tudta miért, de szánni kezdte ezt a vén leányt,
kit annyi sok évi erkölcsi szenvedés ily kerekre hizlalt.</p>
<p>– Hi-hi-hí… segíteni? – vihogta Stefi, de úgy, hogy egész vastag
teste megrezdült belé. – Hogyan? Késő már édes öcsénk. Öregek
lettünk, én is, nénéim is, rászoktunk már erre az élettel
homlokegyenest ellenkező existencziára. Nem tudnánk már ellenni
mindennapi apró bajaink nélkül. Csak a Lizi szokta koronkint azzal
fenyegetni az öreget, hogy hazamegyünk bátyánkhoz, a Lóri meg, hogy
klastromba megyünk. A Lizi fenyegetése diplomatikus, az hat rá,
ettől tart. Csak a gyűlölt Kázmérhoz ne… A Lórién csak nevet. Bánná
is ő, ha ma felfordulnánk mind a négyen. <span class=
"pagenum"><a name="Page_87" id="Page_87">-87-</a></span></p>
<p>Folytatta volna tovább, de egy fordulónál szembe találták
magukat Adelgundával, ki úgy látszik a távolban követte őket, attól
tartva, hogy a Márfay leányok legfiatalabbja valami olyat talál
mondani a fiúknak s kivált Gábornak, a mi ő reá «hamis» fényt
vethetne.</p>
<p>Amint Stefi meglátta Adelgundát, hirtelen meghajtotta magát a
két fiú előtt, de olyan mélyen, hogy szinte eltünt buggyos
szoknyáinak tengerébe, aztán sarkán fordult s kicsiny aprózott
léptekkel, a kastély felé tipegett.</p>
<p>– Sie hasst mich, die Kleine. Sie möchte mich umbringen! –
sipította Adelgunda, még sárgábbra válva, mint a milyen azelőtt
volt.</p>
<p>Gábor egy pillanatig utána nézett, aztán pár perczig kedvetlen
arczczal még hallgatta Adelgunda szitkozódásait.</p>
<p>– De nem vagy fáradt, én szívesen pihennék egy kicsit? – fordult
Poldihoz.</p>
<p>– Korán indultunk el Dálnáról… Merre van a szobád?</p>
<p>A két fiú összenézett, megértették egymást. Elbucsúztak
Adelgunda kisasszonytól.</p>
<div class="chapter">
<h3>23.</h3>
</div>
<p>Poldi szobája helyett – a mint Adelgunda letünt a láthatárról –
az erdő felé mentek. Lassan, szótlanúl haladt a két fiú, mint a
kiknek igen sok elmondani valójuk van s nem tudják, hogyan
kezdjenek hozzá.</p>
<p>– Soká nem láttalak Gábor, – szólalt meg <span class=
"pagenum"><a name="Page_88" id="Page_88">-88-</a></span> végre
hosszú csend után Poldi, midőn egy tisztásra értek, s egy árok
partján mindketten leültek a földre.</p>
<p>– Mondd, hogyan birsz itt heteket és heteket eltölteni? Hiszen
ezek kétségbeejtő állapotok! – szólalt meg hevesen Gábor, a
helyett, hogy Poldinak felelt volna.</p>
<p>– Miért? Sokat vagyok itt egyedül. Hagynak tenni, menni. Igen
jól elvagyok az oldalukon. Sokszor észre se vesznek.</p>
<p>– De ők maguk, velök nem törődsz?</p>
<p>– Hol nevetek rajtuk, ha kicsinyes oldalaikat látom, hol meg
sajnálom őket, ha életczéljukat, törekvéseiket veszem tekintetbe.
Haragudni egyikre sem tudnék, – mondta a vén bölcs nagy figyelemmel
vizsgálva a lábainál rajzó hangyabojt. – Ezeknek van életczéljuk –
mondta a hangyákra mutatva – tudják, mit akarnak. Amazok, a mi
nevezetes rokonságunk, rohan előre az ürben, marakodik semmiért,
kínozza magát mindegyik külön, küzd, cselekszik, szenved,… s
mindent semmiért… A hangyák mily bámulatraméltó teremtések.</p>
<p>– De mily irtóztató ez a ház, milyen borzasztóan nevetséges ez
az öreg ember, aki ki van a szó szoros értelmében ezeknek a vén
lányoknak szolgáltatva, akik azt teszik vele, a mit akarnak, s
ilyen vén lányféle produktumot csinálnak belőle.</p>
<p>– Hát nem ismered még Sardanapalus bátyánkat, hogy ezen
csudálkozol?</p>
<p>– Ismerem, ismerem, de azért minden újabb találkozásunknál újból
fedezem fel őt. És Kázmér bácsival, hogy vannak mostanában?
<span class="pagenum"><a name="Page_89" id=
"Page_89">-89-</a></span></p>
<p>– Úgy, mint azelőtt. Tán csak nem hiszed, hogy kibékülnek még
valaha. Húsukká, vérükké vált az egymás iránt érzett harag. Most az
a szenvedélyök, hogy a márfai helyi postán nyílt levelező lapon
goromba leveleket írnak egymásnak. Persze a postásné s így
indirekte a megyei intelligenczia végtelen gyönyörűségére. Miklós
bácsi soha se fogja megbocsájtani, hogy azt a park alatti útat át
nem engedte néki, Kázmér meg bűnül rójja fel Miklós bácsinak, hogy
a négy lányt magához vette.</p>
<p>– De hogy is volt ez a história, én már csak homályosan
emlékszem rá?</p>
<p>– Nos. Hiszen tudod, hogy családaink veszekedései
tradiczionálisak. Sokkal kisebb ez a vármegye, semhogy három ily
hatalmas nemzetség megférjen benne egymás mellett békében. Hiszen
csak egy főispáni székre aspirál mind, a családoknak meg oly számos
a tagja. Nagyatyád testvéröcscse Endre, márv iszályban élt
bátyjaival, így Nikivel is, és a milyen rossz testvér, olyan rossz
atya is volt. Csak a fiát, Kázmért pártfogolta. Ennek akart mindent
hagyni s ezért a négy lány mindentől visszatartotta. A család
oltárára estek áldozatul! De hiszen ezt tudod. Nos, a Miklós, ki
már az öreg Endrét ki nem állhatta, hogy Kázmért megbosszantsa, (ki
ábbán áz út proczesszusbán oly méltátlánul járt el vélem – mondaná
Niki) magához vette a négy lányt, sub titulo, hogy sajnálja őket.
Szó sem igaz, ezzel is csak a Kázmért akarta boszantani. Mert nkább
kínoztatja magát napról-napra, csakhogy elmondhassa <span class=
"pagenum"><a name="Page_90" id="Page_90">-90-</a></span> a
látogatóinak: «Szegény húgáimát mágámhoz vettem, mert á szívtelen
bátyjuk kilökte őket áz utczárá».</p>
<p>– De hát, hogy lehet ilyen semmiségeken veszekedni.</p>
<p>– Gyermek, nem ismered még a mi világunkat? Egy tűszúrást itt
még húsz év mulva is megéreznek. Egy hevesen kiejtett szót, a
melyet már a kiejtés pillanatában is mosolylyal ajkainkon
fogadtunk, húsz év mulva is megemlítünk, ha a sértőről beszélünk,
már t. i. a háta mögött. Furcsa világ ez nagyon… az érzékenykedés
világa, és azt hiszed mi, te és én többet érünk mint amazok? Szó
sincs róla… ismerlek titeket, mint magamat. A különbség csak abból
áll, hogy «fajtánk» tulajdonai nálunk valamivel finomabbak,
velenczei üveg finomságuak lettek. Az érzékenykedésből
szenszitivizmus lett, a szőrszálhasogatás nálunk töprengéssé
evolválódott, azért édesem te is, én is, életképtelenek vagyunk,
csak úgy, mint ők és éppen olyan szánalomraméltók vagyunk, mint ők.
A pusztulás kezdete… erjedés nálunk, náluk, mindenikünknél…</p>
<p>Gábor nem szólt. Érezte, igaza van a vén bölcs – gyereknek.
Érezte, több gondolatot hítt e pár szóval a lelke mélyében életre,
mint a mennyit önmagának be mert vallani.</p>
<p>– És nézd őket. Hidd el, szánalomraméltók. Nézd ezt az öreg
gyereket, ki egész életében egyedül volt, daczára annak, hogy
módjában lett volna megnépesíteni a házát, nővel, gyermekekkel. A
ki <span class="pagenum"><a name="Page_91" id=
"Page_91">-91-</a></span> gazdagsága közepett is a szegények
szegénye maradt s ki alapjában nem rossz ember, – ezek a vén
lányok, kiknek csak nevetséges oldalait látjuk, szánalomra méltók
szintén. Nem tudnak az életről semmit, mégis boldogtalanok, mert
üres a létük, irány és czél nélkül vegetálnak. És mégis vannak
olyanok, kik azt mondják: minden boldogtalanság kútfeje az élet…
Látod öreg Gáborom, ide jövök, ha már azt hiszem, hogy utól értem
az árnyékomat. Úgy érzem, itt még újra… életre vígasztalhatom
magamat. Jó lányok ezek, lehettek volna a legjobb anyák, a legjobb
hitvesek. Hallod ott lenn a vastag Stefi vékony hangját?… Nézd, a
házi nyúlainak él – e perczben is őket beczézgeti. Szaporaságukban
születik újra… ez tartja fenn az élet iránti vágyat benne…
nevetséges szegény és nagyon szánalomraméltó.</p>
<p>– És te, mit mondasz magadról? – kérdte hirtelen Gábor.</p>
<p>– Én, pókkirály? Engem nem fogsz bonczolgatni kis öcsém!
Szilárd, áthatlan anyagból vagyok én, nem lát át rajtam senki, még
górcsövön sem… És Poldi nevetett és nevetett vele Gábor is.</p>
<p>Az alkonyat hűvös szellője átiramlott a tájon. Nedves, ködös
estére ébredt a két álmodozó. Tavasz van még mindig! Még virágzanak
a fák, még dalolnak a fülemülék… azért az erdőből már erjedés szaga
jön idáig, nedves, őszies zimankós levegő.</p>
<p>– Öregek vagyunk fiú… az <i>utolsók</i>, menjünk <span class=
"pagenum"><a name="Page_92" id="Page_92">-92-</a></span> fel a
romok közé, ott a mi helyünk. A tavasz is nedves, a virágok is
fonnyadnak a merre mi járunk, fonnyadó virágok nyílnak a
szíveinkben is, nem nékünk való a holdvilág, – szólt Poldi élesen
nevetve s az épp feltünő holdvilágra mutatott.</p>
<p>Lassan a kastélyba ballagtak.</p>
<div class="chapter">
<h3>24.</h3>
</div>
<p>Szobájukban Lőrinczet találták kipirulva, szikrát hányó
szemekkel.</p>
<p>– Soha, soha se jövök ide többé, útálatos fészek, gyűlöletesek a
kik lakják.</p>
<p>– Mi történt, fiam, hisz egészen ki vagy kelve magadból…
Csillapodjál gyermekem, – szólt Poldi, és nyugodtan símogatta
kopasz tarkóját.</p>
<p>– Azért vitt magával, mert engem állhat köztetek legkevésbbé.
Egész úton kínzott. Anyám ellen, Tomi ellen, egész családunk ellen
kikelt. Nem győztem hallgatni…</p>
<p>– Hát miért nem feleltél meg neki magyarán, – szólalt meg
hevesen Gábor – csak én velem merjen így beszélni, csak merjen
anyánk ellen kelni…</p>
<p>– Te tudom bátrabb vagy mint én, okosabb is vagy, útaztál sokat,
te megfeleltél volna néki tudom, – beszélt Lőrincz keserűen, – én
ostoba, gyenge filkó vagyok.</p>
<p>– Mi ez, Lőrincz?</p>
<p>– Gábor!</p>
<p>– No gyerekek, ne vesszetek azért ti is most össze. Hagyjatok
békét a Márfay tradicziónak. Már <span class="pagenum"><a name=
"Page_93" id="Page_93">-93-</a></span> nagyon közönségesek lettek,
hát mit mondott még az öreg?</p>
<p>– Semmit, de ebben a semmiben minden benne volt. Vén pimasz róka
– és ezek a lányok! Na Gábor, büszke lehetsz rá, hogy a nevedet
viselik.</p>
<p>– Vagyok is, büszkébb, mintha a Tomi viselné a nevemet.</p>
<p>– Hé, gyerekek, nagyon meleg van ebben a szobában vagy mi, hogy
így egymásnak mentek. Csend, rend és figyelem, hallgassátok meg az
öreg Poldit, az a bölcs, a mit az mond, azt kell követni…</p>
<p>A két fiú duzzogva ült egy kanapé két szélén, egyik se szólt egy
szót sem.</p>
<p>– Nos, hát az öreg kutya azt mondja ti nektek, hogy gyerekek
vagytok és értelmetlenek! Ha annyit fogtok tudni, mint az öreg
Poldi, akkor mindig és minden körülmények között meg fogjátok
egymást érteni. Na, öleljétek át egymást, egy-kettő… különben baj
lesz… úgy.</p>
<p>A két fiút az egymás karjába lökte. Ezek egy perczig húzódoztak,
majd hirtelen egyet gondolva, átölelték egymást.</p>
<p>– Most mehetünk le a kedvencz «amerikai» nagybácsinkhoz.
Harangoznak vacsorára, ha elkésünk, nem kapunk tésztát.</p>
<div class="chapter">
<h3>25.</h3>
</div>
<p>Vacsora alatt Niki bácsi Kázmérékról beszélt.</p>
<p>– Hát átmentek hozzá is. Hm, hm, üdvözlöm őket, he… he… he… most
bájbán vánnák tudom. <span class="pagenum"><a name="Page_94" id=
"Page_94">-94-</a></span> Sok ádóságot csinálták míg a Kázmér
főispán volt. Meg a fiú nágyon szeret mulátni. Míg dobrá kerülhet á
kástély.</p>
<p>– Anna néni pedig nagyon spórolt mindig.</p>
<p>– Niffor lány biz áz, szereti á töndöklést, á ti véretek, –
szólott Lőrinczhez fordulva.</p>
<p>– Anna nénit nagyon szeretem, apám kedvencz testvére volt.</p>
<p>– Tomit is szerette áz átyád?</p>
<p>– Azt is, de kevésbbé, mint az Anna nénit.</p>
<p>– Ez a tizenhármádik Márfáy-Niffor házasság, á mely rosszól
sikerült.</p>
<p>– Jól sikerült, szólt Lőrincz elég határozottan egy
oldalpillantással Gáborra.</p>
<p>– Hiszen boldogok, szeretik egymást.</p>
<p>– Já fráter, áz nem elég áz üdvösségre. Há dobrá kerül á ház
májd á fejük felett, nem lesznek boldogok többet.</p>
<p>– Kérem, kedves bátyám, ne szóljon róluk, ebben úgy sem
egyeznénk meg soha, – szólt szavába Gábor elég hevesen s
visszanézett Lőrinczre.</p>
<p>– Hej, hej, no lám! ejnye no… hát éljenek á Niffor
Márfay-frigyek, emelem pohárámát a Niffor Márfay-házasságokra, s
nevetett torka szakadtáig.</p>
<p>Ez már egyenesen Lőrincz ellen intézett sértés volt. Tudta, hogy
ezzel bántja meg legjobban Gábort, ezért tette.</p>
<p>A hangulat mind nyomottabb lett, a fiúk nem beszéltek. Amazoknak
meg más tárgya, mint az egymás szapulása, nem is volt s minthogy
mind a <span class="pagenum"><a name="Page_95" id=
"Page_95">-95-</a></span> három családból lévén jelen családtag,
nem bánthatták egymást, hallgattak.</p>
<p>Végre a vacsorának is vége kellett, hogy legyen.</p>
<p>A mint a társaság a dohányzóba húzódott és Niki bácsi Péterrel
és Lőrinczczel tartlizni kezdett, Poldi meg a három Márfay-lány egy
ablakfülkébe vonult pletykázni, Lizi Gábort magához intette s a
szoba túlsarkába vonult vele.</p>
<p>– Beszélni akarok veled, öcsém. Valamit kérdenék tőled.</p>
<p>– Parancsolj, néném, miben lehetek szolgálatodra – kérdte Gábor
meglepetve.</p>
<p>– A dolog kényes… Hidd el, nem a kiváncsiság hajt rá, hogy e
húrt megpendítsem, más, egészen más okból teszem. Rokoni érzés hajt
rá… – szólt fontoskodó arczczal, egyet köhintve a Márfay-leányok
legidősebbje.</p>
<p>– Parancsolj velem.</p>
<p>– Mondom, a dolog kényes, de hát egyenesen medias res megyek.
Igaz az, hogy te Klienigstein Lollyt el akarod venni?</p>
<p>Gábor elhalványult, egy szempillája megrezdült, aztán nyugodtan
megsimította bajuszát, így szólt: – Nem tudok róla néném, <i>én</i>
legalább nem tudok.</p>
<p>– Lári-fári, nem igaz. Látom az arczodról, hogy hazudsz. Akarom
tudni és pedig a te érdekedben akarom tudni.</p>
<p>– Bocsáss meg néném, de kérdésed meglep s formája még
jobban.</p>
<p>– Azt mondod, semmi közöm hozzá. De van. <span class=
"pagenum"><a name="Page_96" id="Page_96">-96-</a></span> Higyj
nékem, vén lány vagyok, sokat voltam egyedül, sokat asszonyokkal,
ismerem a fajtámat. Ne vedd el azt a lányt, haszontalan lány az,
legalább ilyen formában, mint a hogy ma itt áll előttünk. Ismered
az apját?</p>
<div class="figcenter" style="width: 405px;"><a href=
"images/i005hq.jpg"><img src="images/i005.jpg" alt=
"– Azt mondod, semmi közöm hozzá." title=
"– Azt mondod, semmi közöm hozzá." /></a>
<p class="caption">– Azt mondod, semmi közöm hozzá.</p>
</div>
<p>– Hogyne ismerném.</p>
<p>– Ravasz, számító diplomata. Komisz ember. Lolly meg a kedvencz
lánya volt.</p>
<p>– Azt mondják, nem jó ember. De hát nem igaz ám minden, a mit az
emberek beszélnek.</p>
<p>– De jóhiszemű lettél. A külföldön tanúltad? Tanúlj hát itthon
is valamit. Végre is bevallom, nem te néked magadnak, hanem az
egyetlen jóravaló, szép jövőjű Márfaynak mondom. Büszke vagyok a
nevemre, ha nem lettem volna büszke, tán nem hagytam volna
feláldozni magamat… Azt hiszed, nem tudtam az első percztől fogva,
mi vár reám? Láttam már jövőnket akkor, midőn a zárdából
visszajöttem. Láttam, mire czéloz az apám, mire a bátyám. Tudtam,
hogy nyomorogni fogunk egy élet folyamán… s megtettem. Mert ezt a
Márfay név dicsősége így hozta magával. Én tudtam, a húgaim, az
ostoba libák nem. És… eljöttem ide, ebbe a bagoly-odúba, beleültem
ebbe a szemétbe s így feláldoztam magamat, pedig ismertem a Niki
veséjét, máját, (itt hangja fenyegető lett, dereka megnyúlt, két
szürke szeme szikrát hányt) eljöttem, s magammal áldoztam fel a
húgaimat is. Eltemettük magunkat… no jól van, megtettük a Márfay
névért. Látod, fiam, ilyen vagyok. Most már ismersz? Pedig szép
voltam ám… <span class="pagenum"><a name="Page_97" id=
"Page_97">-97-</a></span> szerettem is, szerettek is. De hát én
Márfay Lizinka… mert Lizinek ez a vén vakand keresztelt el, szép
lánykoromban Lizinka volt a nevem, – csak nem mehettem egy községi
jegyzőhöz. Ezt tudtam. Nos, a czímerünkért, a családfánkért…
érted?</p>
<p>Ezzel hangosan nevetni kezdett, de úgy, hogy azok a
tartli-asztalnál visszafordultak és Niki bácsi rikácsoló hangján
odaszólt nékik:</p>
<p>– Hej, de vígán vágytok! Ejnye Lizinkó, ne forgásd el á Gábor
fejét. És így – Lizinkából Lizinkót kanyarított az öreg.</p>
<p>– Játszunk bácsi, játszunk a Gáborral. Mesét mondok neki a
cziczáról meg az egérről. Értesz? – folytatta halkan – nem tűröm,
hogy elvedd azt a leányt. Számító, mint az apja, hideg, okos. Olyan
farkasfajta. De üvöltése mézes-mázossá válik, ha egy falat
kenyérről van szó. Vigyázz fiú, vigyázz! Ti olyan lágyak vagytok,
mint a Márfay fiúk. Olyan volt boldogult édes atyád is… ne mozdulj…
szerettem, tiszteltem. Lehetett volna nagy ember is belőle, csak
lágy volt, nem a küzdelemre született. Kitekerték a nyakát… Ilyen
lágy bolond a Kázmér, kit életében az atyja vezetett az orránál
fogva, halála után meg elbutult, nem látott többé tisztán, ilyen
lágy, de még lágyabb, hisz ez már nem is agyag, csak sár, a Niki
bácsi. Csak mi, Márfay lányok, csak mi vagyunk férfiasak, csak mi
tudunk akarni, igen, én! – és sovány, kiaszott mellére ütött – a
tótfaj asszonya erős akaratú… Én, a hogy engem itt látsz, harmincz
éve vagyok <span class="pagenum"><a name="Page_98" id=
"Page_98">-98-</a></span> háborúban azzal a személylyel. Védem
magamat és a húgaimat a körmöm szakadtáig, életre-halálra. Ha én
nem vagyok, már rég kilökött volna a vén vakand az utczára.
Ezerhatszáz forint a négyünk apanage-a, ezzel éhen halnánk
négyesben. De nem bír velem, nem is fog. És ez a harcz, ez az
életczélom, ez tartja bennem a lelket, ha ez nem lenne, már rég
belé fordultam volna a síromba. Értesz hát? Hová bámulsz? Nézz
reám. Értesz?</p>
<p>Gábor lekonyúlt fejjel hallgatta. Úgy érezte, mintha egy koporsó
födelét nyitották volna fel előtte, úgy hatottak rá a Lizi
szavai.</p>
<p>– Látod, néném, igazad volt s nem is volt igazad… a mi pedig a
Lollyt illeti, hidd el, ismerem. És ez a felelet szavaidra.</p>
<p>– Jó felelet, férfias felelet. Mert látom, szereted. Hidd el,
nem jól jársz vele. Vétesd el az esküdt ellenségeddel s menj el a
torára, tán majd azon elszeretheted az özvegyét. Többre nem jó… Ha
volna még egy Niffor Tomink, annak szánnám. Niffornak való, nem egy
Márfaynak. Ezt azért mondom, mert gyűlölöm ezt a gőgös fajtát, a
mely mindekkoráig csak elnyomni tudott minket. Látod ott azt a
hegyet… mutatott egy hegyormot, szembe vélük – ezt kapta hozományul
az a Márfay lány, ki legelébb, ötszázad előtt egy Niffor neje lett.
Ez volt az első ostobaság, a mit a Márfayak a Nifforokkal szemben
elkövettek. Ez időben a lányokat meztelen testtel adták férjhez s
már akkor a mi nagy úri nemzetségünk egy ős erdőt adott hozományúl.
E percztől fogva mind végig <span class="pagenum"><a name="Page_99"
id="Page_99">-99-</a></span> csak a megkárosításunkra gondoltak…
gyűlölöm őket.</p>
<p>– Lőrincz a testvérem, – vágott szavába Gábor, elég nyersen.</p>
<p>– Ez legalább félig Márfay az anyja után. Bár nem szeretem őt
sem. Te telivér Márfay vagy, emeld fel a családot. Szép jövőd van,
azt mondják… mondják karmod is van. Eddig még egy Márfaynak se
volt, használd a fegyveredet…</p>
<p>– Mit tegyek? – kérdte Gábor finoman mosolyogva.</p>
<p>– Ne nevess, nem tréfálok. Legelébb is házasodjál meg, keress
egy gazdag, okos feleséget. A többi majd magától jő. Hisz van
eszed, ambicziód, tudod az útat, a melyet követned kell…</p>
<p>– De néném, éppen azt nem tudom.</p>
<p>– Hát te is csak éppen olyan legény vagy, mint a többi! Már az
első lépésnél megbotlasz. Eh! És én mégis, mégis bízom benned.
Valami azt súgja a lelkem mélyén, ebből ember lesz a talpán. Csak…
Ismét visszatérek a vesszőparipámra, a Klienigstein mamzellet ne
vedd el. Vesztedre lenne ez a házasság.</p>
<p>– Ne félj ettől néném… És hogy elterelje e tárgyról a
társalgást, felkelt s kiváncsi szemmel nézte a kártyázókat. – Hát
ez mi? Hányan tartliznak?</p>
<p>– Tartli? ha-ha-ha. Hát még nem tudod, hogy minálunk is kiütött
az ősi nyavalya. Ferbli az fiam, ferbli. Látod, körülülik az
asztalt. Adelgundának tudod csak annyi a pénze, a mennyit
napról-napra, <span class="pagenum"><a name="Page_100" id=
"Page_100">-100-</a></span> nem, éjszakáról-éjszakára szerez, a
tiszttartónak more patrio hatvan forint a fizetése, a titkárnak
ugyanannyi. A kis pap… no ez felmehet úgy mindent összevéve vagy
ezer forintra egy esztendőben és tudod mennyi a partie? No fiam,
ezer forint szokott lenni az alap. A bácsi és Lőrincz birják… Gábor
odanézett, valóban a Lőrincz is játszott – a többi…?</p>
<p>– S a többi?</p>
<p>– No azok, ha nyernek, úgy a bácsi fizet. Ha nem, akkor is.
Vagy, ha nem fizet… a gazdaság elbírja még ezt is!</p>
<p>– De hát akkor minek ez a játszma?</p>
<p>– Ez csak azért van, hogy a vendégek el ne únják magukat. Ez így
szokás minálunk a brinza birodalmában. Jere, nézd meg közelebbről,
tanulságos nagyon.</p>
<p>A kártya-asztalhoz mentek. Ott ültek egy sorban. Az öreg úr
mosolygó arczczal csak nézi, összeszorítva úgyis keskeny ajkait. A
kis pap lilaszínre pirúlt szemei kidűltek. A sovány tiszttartó fakó
arczczal, reszkető ajakkal, mint akár csak a kapzsiság szobra. A
titkár közönyösen, mint a kinek mindegy akár nyer, akár veszít,
hisz nála a kassza kulcsa. Adelgunda oda símulva Niki bácsihoz
(ilyenkor símult a legközelebb hozzá) és Lőrincz nagyúri
grandezzával, nyugalommal.</p>
<p>Az utóbbi vesztett, azt koppasztották.</p>
<p>– He… he… Gábor öcsém, hát ezt nem tánultuk meg á sok messzi
univerzitáson?</p>
<p>– <i>Ezt</i> nem, bátyám, ez hazai tudomány. <span class=
"pagenum"><a name="Page_101" id="Page_101">-101-</a></span></p>
<p>– Sájnáljuk á hátoskát, sájnáljuk, he?</p>
<p>– Gábor nem szokta, bátyám, – szólalt meg Lőrincz.</p>
<p>– Hát te <i>szoktad?</i> kérdte önkénytelenül Gábor.</p>
<p>– Csak úgy néha-napján, a hosszú téli estéken ráfanyarodik az
ember.</p>
<p>– Ná, ná, ne beszéljünk ánnyit. Háládjunk fráterek.</p>
<p>A három leány és Poldi, az asztal túloldalán kuporogtak. Ők
persze nem játszottak. A vén kutya egyik kezébe temetve állát,
szinte az asztal alúl sandított fel a játszókra, néha-néha oda
hunyorgatva Gáborra.</p>
<p>– Hát hogy tetszik a játszma? – kérdte odacsúszva hozzá
halkan.</p>
<p>– Kérdheted?</p>
<p>– Nos, majd mást mutatok néked… kárpótlásul, mondta még mindig
súgva – csak tessék besétálni, nyitva a panoráma… az egész világ,
meg még azonkívül jó csomó dolog látható az én kis camara
obscurámban. Na lányok – folytatta hangosan – hát egy kis muzsika
nem lészen?</p>
<p>A három «ifjabb» Lizire nézett, ki helybenhagyólag intett
fejével s a nagy terem felé indult. Utánna húgai, leghátul Gábor
meg Poldi.</p>
<p>Gábor a nagy terem ajtajánál önkénytelenül megállt. E nagy
szállában voltak a Márfay-család trofeái összegyűjtve. Régi zászlók
a harcz mezejéről, az elhunyt családtagok kardjai, lándzsái,
nyergei. Az egyik Márfay ős feleségének, ki Rozgonyi leány volt,
egész gyöngyökkel, aranynyal <span class="pagenum"><a name=
"Page_102" id="Page_102">-102-</a></span> kihímzett menyasszonyi
ruhája üveg alatt. A falakon az egyik oldalon az ősök képei az
Árpádok óta; mind büszkén, délczegen. Az egyik vértben, a mint
harczba megy s fiatal nejétől búcsúzik, amaz biborpiros magyar
ruhában, a hogy Mátyás az igazságos, udvarába készült. A képsorozat
vége felé már egyszerűbb ruhákban kevesebb ékszerrel, de a helyett
óriási könyvekre támasztott jobbal. A terem baloldalát az ősök
nejei, gyermekei foglalják el. Itt az az ősnő, a ki három uradalmat
kótyavetyélt el arra, hogy ezt a tenger sok ékszert, drágaságot
összevásárolja, a mely a keblét és ruháit díszíti, (ez is
Niffor-leány volt, szokta Lizi e kép előtt mondani) mellette kis
leánya, kit szintén alig látni a skofiumtól s a ki sovány, aszott
kezében nagy fehér liliomszálat szorongat. Fiatalon halt meg, ezért
az ártatlanság e szimboluma. Lejebb a sor végén fehér parókás úri
asszonyok mélyen kivágott ruhaderékban, nem spórolva bájaikkal.
Egyik-másik keblén a csillagkereszt, a habsburgi éra emlékeül,
mellettük egy-egy «alapítványi hölgy» mind, mind a család oltárára
áldozva, mint a négy Márfay hajadon. E szegény lányok a család
történetében e képeken kívül jóformán nyomot se hagytak, egész
szereplésök paszivitásokban lévén.</p>
<p>A nagy ablakokon keresztültörő holdvilág fakó ezüsttel hintette
be mind e rég elhalt, elmult fény emlékeit.</p>
<p>A terem közepén csak egy füstölgő, pislogó gyertya… ennyi maradt
itt csak az életből, az <span class="pagenum"><a name="Page_103"
id="Page_103">-103-</a></span> is elalvóban, bele-belekap egy
szélroham, a mely fel-fellobbantja gyér lángját…</p>
<p>De Lizi karos gyertyatartókat hoz a másik szobából, a melyek
ridegen világítják meg a holdvilág és az egy gyertya fényénél oly
misztikusnak látszó avult dicsőséget.</p>
<p>Aztán Stefi kiszalad a teremből s pár percz mulva a vén
komornyikkal tér vissza, ki tüszkölve, horkolva egy szuette hegedűt
húz elő tokjából és hangolni kezdi.</p>
<p>A két fiú egy hatalmas ódon kanapé két sarkán telepszik le s
hallgat.</p>
<p>Lizi leült a harmonium elé, húgai mögé állanak, mellette a vén
inas hegedűjével, ki egy régi-régi dal akkordjait kezdi
játszani.</p>
<p>A leányok pár pillanatig figyelik, majd dalolni kezdenek, az
inas kiséri őket egy hegedűn.</p>
<p>Unisono énekelnek, ugyanazon a hangon dalol a négy leány,
ugyanazon játsza a komornyik.</p>
<p>Régi, régi templomi dal volt… vagy tán szerelmi nóta a hegedűsök
idejéből? Ki tudja? Egygyé vált a hang, egygyé az érzés.</p>
<p>A szókimondó férfias Lizitől a gyermekes, gömbölyű naiv Stefiig,
nem, az öreg komornyikig mind egy húron pendültek. Egy dal
ugyanazon hangnemben, ugyanazon hangon. Tiszta, áttetsző melódia,
szinte már emberi sincs benne. Tiszta, mint az, a mit a vén
krónikák penészes lapjairól olvas le az ember, – tiszta, mint az
öreg harangok hangja, tiszta, mint az a liliom, a melyet a kis
korán elhalt leányka szorongat a kezében és tiszta, <span class=
"pagenum"><a name="Page_104" id="Page_104">-104-</a></span> mint e
perczben a négy leány arczkifejezése. E pillanatban nyoma sincs a
Lizi arczán annak, hogy Nifforok is léteznek, hogy az életben
keserűség, szenvedés is van, a másik kettő arczáról nem rí le, hogy
az élet gyönyörét az evésbe, emberszólásba fektetik, Stefi arczáról
eltünt az a kifejezés, mintha Adelgundáról tudna. Mind boldogan,
átszellemülve mosolyog, mintha mind egy jobb, egy szebb világba
látna. Pedig orczáik még sápadtabbak a kilencz gyertya fényénél,
mint azelőtt voltak, szomorú szemeik még mélyebben fekszenek.
Orczáik beesvék, de azért ajkaikon mosoly, kezeik kiaszottak,
öregek, de azért össze vannak kulcsolva e perczben. És az öreg
komornyik ősz bóbitája sem oly nevetséges, mint az asztalnál volt,
érzi, látszik, a mit a négy leány dalol és érzi vagy tudja csak,
hogy követni kell őket jóban, rosszban, mint engedelmes, hűséges
szolgájuknak.</p>
<p>A két fiú csak hallgatta, csak nézte őket.</p>
<p>– Érted most már, hogy van itt is érdek, hogy az életnek
mindenképp két oldala van? – kérdte Poldi halkan.</p>
<p>Gábor hallgatagon bólintott fejével. Érezte, hogy ez a dal, ezt
a képet fejezi ki. Elmult, boldog időkről beszél, azokról az
időkről, midőn ez a négy leány is, ezek a falonfüggő, rég a sírban
nyugvó alakok éltek. Midőn még nem futotta be a Rozgonyi leány
skofiumos ruháját a pókháló, midőn még nem hintett a leányok
szívébe az élet semmit.</p>
<p>Úgy érezte, e perczben elevenné vált mind ez az <span class=
"pagenum"><a name="Page_105" id="Page_105">-105-</a></span>
összehordott pusztulás, itt a szeme előtt. Úgy érezte, a négy lány
fiatal lett s a falra szegzett zászlókat kibontotta a tavaszi
szellő és lengedeznek úgy, mint századok előtt a harcz mezején…
Érezte, hogy lehetett szeretni is e zászlók árnyában s a szív, mely
a hazáért dobbant, a mely napról-napra szembeszállott ezer
veszélylyel, nagyobbat dobbanhatott akkor, midőn a tavasz első
szűzi fuvalmában újra született. Élet, czél, küzdés, megujúlás
abban a mi volt s a minek mindig lenni kellett… Az álmok világa,
valósággá vált, az álmodozó a <i>tett</i> idejére vágyott. Úgy
érezte, nem az a mi <i>ma</i>, hanem a mi e dal s e jelvények
idejében volt. Ifjúnak érezte magát, repűlni vágyott!</p>
<p>És egyszerre a dalnak vége szakadt.</p>
<p>Ott állott előtte a négy lány, most már veszekedve a tempó
felett. Az inas mély bókok között magyarázott nékik valamit, a
terem egy sarkából denevér szabadult el és suhogva szelte át a nagy
termet, a penészszagot annál érezhetőbbé téve…</p>
<p>A túlsó szobából az öreg Niki bácsi rikácsoló hangja hallik.</p>
<p>Gábor tétován tekintett körül, sehol egy nyugpont, a hol
kipihenje magát. Hol, hol van a révpart, az álmok után? Egyszerre a
Poldi szeme sugárzott rá a homályból. Nem szólt, de tudta, hogy a
másik mit gondol.</p>
<p>Az egymás lelkében pihentek meg, pedig-pedig az jobban kifejezte
évszázadok romboló erejét, mint a sok rongyos szövet, zászlók,
rozsdás fegyver, jobban mint a leányok dala, jobban mint azok ott
<span class="pagenum"><a name="Page_106" id=
"Page_106">-106-</a></span> a túlsó szobában, kik az életkedvet
ilyen eszközökkel akarták az egymás lelkében életre hívni!</p>
<div class="chapter">
<h3>26.</h3>
</div>
<p>Pont fél tízkor a társaság bókolva oszlani kezdett.</p>
<p>– Órá cánonica – rikácsolta az öreg s megelégedett arczczal
fogadta a szűzek kézcsókját.</p>
<p>– És mi kimehetünk még járkálni a parkba? – kérdte Gábor
összenézve Lőrinczczel.</p>
<p>– Jáj fráter. Áz én szegény házám ájtáját pont fél tízkor
becsukják, innen ki nem mehet ez időn túl senki. Nem szeretem a
kóborlást. Áz éjjeli úták rontják áz urát, rontják á cselídet.
Sájnálom fiúk, de kivítelt még á kedvetekírt sem tehetek, különben
á dálnáiáknák jó is lesz á pihenés, hájnáli kilencz órakor keltek
fel, fáradtak lesznek a szegény fiúk.</p>
<p>Poldi naiv arczczal meghajtotta magát, mint a kit ez a
rendszabály meglep, (húsz esztendeje ismerte a házi szokást) de a
ki azért ezt a legtermészetesebb dolognak tartja.</p>
<p>A három fiú meghajtotta magát s ünnepélyes bókok között búcsút
vettek a társaságtól.</p>
<p>Lőrincz és Gábor hálószobája az emeleten, épp az óriási vasajtó
felett volt. Itt telepedett le a kis társaság.</p>
<p>– Milyen világ, milyen őrült világ ez! – kezdte Gábor.</p>
<p>– Én tudom, hogy sohase jövök többé ide… folytatta Lőrincz
hevesen. <span class="pagenum"><a name="Page_107" id=
"Page_107">-107-</a></span></p>
<p>– Szegény bolond, még szegényebb lányok – végezte be Lipót.</p>
<p>– De hát nem lehetne ezeken a viszonyokon valamikép
változtatni?</p>
<p>– Változtatni? Ki? Minek? – nevetett Poldi, – hány száz év
tradiczióját, hány generáczió vérét kellene megváltoztatnod. Typus
és szokás megcsontosodott. Csak egy nagy vihar, a mely tövéből
tépne ki mindent, változtathatna itt csak. Ezek már úgy halnak el,
örökös veszekedésben, elégedetlenségben s azért nem tudnának ám
egymás nélkül élni. Tudod mi volna a négy lányra a legnagyobb
csapás?</p>
<p>– Ha a Stefi házinyúlai elpusztulnának, úgy-e? – tréfált
Lőrincz.</p>
<p>– Nem. Komolyan beszélek. Ha Adelgundát legyintené meg egy szép
reggelen a szél. Nem tudnának kivel küzdeni, jobblétre
szenderülésének azt hiszem ők is… de hallod? Most csukják be
hivatalosan a vaskaput.</p>
<p>Mintha csak egy érczkoporsó födelét csapták volna be, akkorát
rengett az ősidőkből hátra maradt ajtó.</p>
<p>– A kalitka zárva… tüstént messze szállnak a madarak…</p>
<p>– Mit mondasz? tán csak nem?</p>
<p>– Figyeljetek. Látjátok ott azt az üvegajtót, a mely a terraszra
nyílik?</p>
<p>– Hogyne látnám.</p>
<p>– Nos, figyeljetek… és pedig elébb a különböző neszekre. Csitt,
csend, hallom az elsőt…</p>
<p>Halk, csoszogó léptektől hangzott fel a folyosó. <span class=
"pagenum"><a name="Page_108" id="Page_108">-108-</a></span> A
léptek aztán elhangzottak, egy ajtó a távolban felnyílt, majd
becsapódott.</p>
<p>– Ez az Adelgunda volt, megy a bácsihoz.</p>
<p>Úgy látszik, ma éjjel ő nem kivánkozik a «szabadság»-ra.
Hetenként kétszer-háromszor a tiszttartónál mulat. Szereti a
változatosságot. Látod, most az ajtó nyílik, látod ott azt az
árnyat? hallod… ez mezitlábas csoszogás. Egy szolgáló… ez a faluba
megy tánczolni. Ennek… legalább tegyük fel, tisztességes a
szándoka. Most csend… de még se… a toronyszobából jönnek lefelé.
Ezek a szobák, a hol lakunk, azért mulatságosak… olyanok, mint a
csillagász torony. Ide szokták a fiatal urakat szállásolni, mert
hisz’ ezek úgy sem figyelnek éjszakánként arra, hogy mi történik
oda kinn. Ezeknek más dolguk akad. Áhá, hallod, most a toronyszoba
ajtaja csikorog… ez a legenda kisértete. Az öreg kulcsárné
fehérben… ez azonban, nyugodjatok meg, nem légyottra megy. Dehogy!
ilyenkor átnézi s lepecsételi a tejet, a melyet a Niki bácsi háta
mögött a piaczra küld. Persze, idegen név alatt, egy unokahúga az
árúsnő, az itt lopott jószágokon ad túl. Van már a vén Pepinek
annyi pénze, hogy Beszterczén házat vett rajta, «becsületes, hű
öreg cseléd, csák hát forint fizetése ván», szokta mondani Niki
bácsi, «látjátok, nincs párjá á vín cselídnek!»… Furcsa világ ez
biz nagyon. De hogyan akarnál változtatni rajta? Változtathatsz te
valamit Gábor az éneden? Képes vagy véredet megváltoztatni, annak
más utat előírni, mint a hogy kering? Ezeket mind a lét kicsinyes
<span class="pagenum"><a name="Page_109" id=
"Page_109">-109-</a></span> bajai, kézzel fogható kicsinyességei
foglalják el. Ezért aggódnak, ezért harczolnak, ezért fárasztják,
emésztik magukat. Minket? a saját lelkünk górcsövi szálagai
érdekelnek. Azért a mi lelkeinkben a harcz, a küzdés csak úgy
örökletes, mint náluk. Ők egymással, mi a saját lelkünk ellentétes
képleteivel harczolunk, a helyett, hogy mint őseink,
rablókalandokra indulnánk. Te is, Lőrincz is, én is csak olyan
szőrszálhasogatók vagyunk, mint ezek, csak máskép. Az edény
ugyanaz, mint nálunk, csak más folyadék kering benne, ez az egész.
Nyikorog azért nálunk is minden, mint náluk. Az intézmények is
ugyanazok, mint századok előtt voltak. És tán ez a bajuk… ez a
szemeink előtt keringő kis világ, a középkor patriarchális
családja. Akkor még szükséges volt, hogy egy védelmezze meg mind a
többit. Ma már nincs s talán épp azért, mert nincs, azért mutat az
egész intézmény modern keretében torzképet. Amazok még tudnak
parancsolni, Niki patriarchánk csak nyöszörögni s vihogni tud…
Aztán vegyük a dolgokat, a hogy vannak. Hiszen Lőrincznél is, ha
meg nem házasodik s nem vesz el egy derék, egyenes lelkű alföldi
vagy dunántúli leányt feleségül, csak így lesz minden… az udvara is
ilyen formát fog ölteni. Ki lesz az Adelgundád Lonczi?</p>
<p>Lőrincz mélyen elpirult, azonban nem sértette az, amit Poldi
mondott, mert tudta, hogy Poldi maga nem érzékeny.</p>
<p>– Ugyan, Poldikám, nem lehet mindent egyszerre megváltoztatni!
<span class="pagenum"><a name="Page_110" id=
"Page_110">-110-</a></span></p>
<p>– Én azt hiszem, egyszerre vagy soha, – szólalt fel határozott
hangon Gábor.</p>
<p>– És már bocsáss meg, de ebben Poldinak adok igazat.</p>
<p>Ezt szeretettel mondta és mégis Lőrincz zokon vette neki,
elnémult s mogorván maga elé nézve, hallgatta, a mit a másik két
fiú beszélt.</p>
<p>– Nézd Lonczim, folytatta Poldi szavait Gábor, ma még így more
patrio megy nálad minden. Holnap azonban megházasodhatsz. Azt
hiszed, feleséged belé fog abba nyugodni, hogy téged mindig négy-öt
ember társaságában lásson? Ha <i>szeret</i>, bizonyára nem. De ez a
dolog «költői» oldala, van még ezenkívül egy praktikus is. Azt
hiszed, egy modern gondolkodású leány belé fogja magát ezekbe a
viszonyokba találni? Minél előbb változtatni kell otthonodon… Úgy-e
Lonczim, rá fogsz fanyarodni már az öregebbed kedveért is? –
sürgette Gábor szenvedélyes hangon… Úgy-e nem haragszol, hogy így
magyarán kimondtam az igazságot?</p>
<p>– Már hogy haragudnék édes öregem! Mit gondolsz! – felelt rá
kissé fanyaran Lőrincz.</p>
<p>– Én megtenném, – mondta Poldi röviden – pedig azt mondják, én
nem vagyok praktikus ember. Pedig ez is csak rágalom. Lehet-e
praktikusabb annál az embernél, kinek nincs semmije, a mit féltsen.
Úgy érzem, az által, hogy napról-napra élek, hogy nincs vagyonom,
szabadabb vagyok, mint a madár…</p>
<p>– Na, a te praktikusságod megint más kártyára <span class=
"pagenum"><a name="Page_111" id="Page_111">-111-</a></span>
tartozik fiú, – nevetett gúnyosan Lőrincz – ebben tán kiállom még
veled a versenyt.</p>
<p>– Nem tudom, fiacskám… nem tudom.</p>
<p>– Én azt hiszem, hogy igen.</p>
<p>– Ni-ni fiúk, – fordította más tárgyra a beszélgetést Poldi –
halljátok ezt a halk zörejt?</p>
<p>– Halljuk… mi az! – szólt a két testvér pipiskedve.</p>
<p>– A lányok mennek le a kertbe… Óh ne ütődjetek meg, csak
hold-sugarat legelni. Ezeknek nincsenek bűnös szándékaik, mint
Adelgunda kisasszonynak… vagy a kulcsárnénak. Csakis a tiltott
gyümölcsöt szeretik az éji sétákban… s azt hiszem, még ezt is
hetenként meggyónják (unaloműzésből) a páternek!</p>
<p>Valóban ott tapogatóztak a sötétben, óvatosan, félénken, nehogy
zajt üssenek. Egy eltévedt holdsugár megvilágította az egyik, a
Stefi arczát. Lesütött arczczal, szégyenlősen összehúzva vállain a
nagy kendőt, igyekezett a park felé…</p>
<p>Egyszerre az ajtó felnyílt. Az öreg komornyik lépett be rajta.
Körül tipiskélte a szobát, összeszedte a fiúk ruháit, czipőit,
rakosgatott, megnézte a mosdószekrényt, rendben van-e rajta minden,
végül pedig kifelé indult, az ajtónál azonban nekibátorodva
megállt:</p>
<p>– Nem lesz tán <i>még</i> valamire szükségük, kezeiket csókolom.
Szólalt meg egyik szemével hunyorgatva.</p>
<p>A fiúk elértették.</p>
<p>– Köszönjük öreg, nincs semmire sem szükségünk. Álmosak vagyunk,
jó éjszakát. Köszönöm.</p>
<div class="figcenter" style="width: 403px;"><a href=
"images/i006hq.jpg"><img src="images/i006.jpg" alt=
"Egy eltévedt holdsugár…" title="Egy eltévedt holdsugár…" /></a>
<p class="caption">Egy eltévedt holdsugár…</p>
</div>
<p><span class="pagenum"><a name="Page_112" id=
"Page_112">-112-</a></span></p>
<p>Az öreg mélyen meghajtotta magát s eltünt az ajtófüggönyök
mögött.</p>
<p>– Hm, le droit du seigneur! Az öreg nem felejtette el a
mesterségét.</p>
<p>– Hogy felejtette volna el? Jó vér csergedezik az ereiben. Ez is
Márfay, csak úgy, mint te, vagy Niki bácsi. A nagyapádhoz nagyon
hasonlít. Anyja kulcsárné volt nála… Jó erős faj, öreg a legény, de
azért birja… no, de nézz le az ablakon.</p>
<p>Valóban ott tipiskélt már az öreg a terrasz alatt s igyekezett
lefelé, az alház felé, hol a szolgálók laktak.</p>
<p>Ez volt az éjszaka utolsó árnya…</p>
<p>– És e perczben Niki bácsi nyugodtan alszik, ott, túl az épület
túlsó végén, biztos lévén arról, hogy ha betörnének a kastélyba,
körülötte lenne hű háznépe s védelmezné a körmeszakadtáig… auf dass
hin, jó éjszakát… aludjatok jól, fiúk. Te meg Gábor ne vedd fel a
familia s a brinzás pátria dolgait. Ez a természetes, így éltek ők
századok előtt, erre vagyunk szoktatva mi is valamennyien. Ha bölcs
vagy, a helyett, hogy ezen töprengenél, az öreg Johann azon
tanácsát követnéd, a melyet ő nem adott. Ostoba fiúk. Hamlet, jó
éjszakát!…</p>
<p>És az öreg kutya elosont.</p>
<div class="chapter">
<h3>27.</h3>
</div>
<p>A két testvér egyedül maradt. Beszélt volna mindkettő… de hogyan
kezdjék?</p>
<p>Gábor a tarthatatlan viszonyokat szerette volna <span class=
"pagenum"><a name="Page_113" id="Page_113">-113-</a></span>
ostorozni, elmondani, mit lát hibásnak, tévesnek ez elavult
világban, de hogy beszéljen erről, hisz Poldi az elébb oly helyesen
mondta, hogy ez a Lőrincz jövője is, ha meg nem házasodik. Pedig
éppen ezért kötelessége lett volna neki szólni, elmondani mindent,
de óvatosan s azért mégis <i>igazán</i>, úgy, hogy Lőrincz
kiérezze, hogy minden szavából csak az igazság s a testvére iránt
érzett végtelen szeretet beszél. Meg kellett volna magyaráznia,
hogy ennek az életnek az ellenkezője is létezik, hogy az ember
nemcsak parancsolni, hanem engedelmeskedni is született. Hogy csak
az a falat kenyér esik jól, a melyért napról-napra küzdünk meg.
Hogy ez a világ azért mutat torzképet, azért életképtelen, mert az
életet hamisan fogja fel. Csak az élvezetet keresik s
megcsömörlöttek attól, amit élvezni akartak.</p>
<p>Hogy mondja meg mindezt neki? Hisz Lőrincz is ezt a világot
képviseli.</p>
<p>És szegény Lőrincz hogyan védelmezze magát?</p>
<p>Hogyan mondja el annak, ki ott ül most vele szemben és némán és
nyugtalan szemekkel tekint reá, hogy változtatna biz ő mind e
viszonyokon, igyekeznék megismerni mindazt, a mi új és hasznos, –
csak nem tudja, hol és hogyan kezdje a reformokat. És hogy ezekhez
a régies, penészedő intézményekhez úgy köti valami, úgy leigázzák
ezek a régi, régi szokások. Hiszen, ha másért nem, hát a
testvéreért szivesen változtatna mindezen. De hát hogyan?</p>
<p>A két fiú csak nézett egymás szemébe, keresték <span class=
"pagenum"><a name="Page_114" id="Page_114">-114-</a></span> azt a
szót, a mely kifejezze a torkukig toluló sok érzést, sok elmosódó
gondolatot. Nem találtak semmit. Pedig érezték, hogy mondaniok kell
minden áron valamit.</p>
<p>Végre Gábor felkelt székéről:</p>
<p>– Megyek aludni, – mondta közönyösen.</p>
<p>– Jó éjszakát, öregem, fáradt vagy? Kifárasztottak a szűzek? –
tréfálódzott Lőrincz, – szép álmokat!</p>
<p>Gábor kifelé indult. Az ajtónál egyszerre visszafordult.</p>
<p>– Nos, öregem? – kérdte öcscse.</p>
<p>– Semmi, fiam, semmi. Aludj jól – és ezzel kiment.</p>
<p>Hanem, a mint lefeküdt, úgy érezte, hogy öcscse és maga közé
valami köd ereszkedett, a melyen keresztül már nem látnak az egymás
szívébe.</p>
<div class="chapter">
<h3>28.</h3>
</div>
<p>Gábor egész éjjel nem aludt. Nyugtalanul hánykolódott ágyában.
Tervelt. Vagy húsz tervet is kovácsolt, hogy hogyan fogja
nagybátyját figyelmeztetni erre is, arra is, – hogy menti meg
Lőrinczet is a közeledő veszedelemtől. Érezte, ez a kötelessége s
minél előbb cselekszik, annál hamarább lehet a ferde, a
tarthatatlan viszonyokon változtatni. De mivel kezdje? Mit szóljon
az öregnek? Elmondja, hogy életét csak úgy, mint környezetének
vegetálását nevetségesnek találja? Ez volna végre is az
igazság.</p>
<p>Elmondja néki, hogy egészségtelen a viszony, <span class=
"pagenum"><a name="Page_115" id="Page_115">-115-</a></span> melyben
unokahúgaival áll? Hogy a vagyonát esztelenül kezeli, hogy udvara
hova tovább tönkre fogja tenni?</p>
<p>De hát akkor az egész épületet alapjában kéne megváltoztatni.
Erre hogy lenne ereje? S ha már ehhez sincs, hogy leszen majd elég
energiája fellépni Lőrinczczel szemben, kit a legjobban szeret
széles e világon?…</p>
<p>Erőtlennek érezte magát, pedig édes atyja mennyi kötelességet
rótt reá! Érezte azt is, hogy gyenge és vállai nem fogják elbírni a
súlyos terhet.</p>
<p>Mintha csak látná, mint rohannak mind e rokoncsaládok az örvény
felé… És ő egy kiáltással megmenthetné őket a pusztulástól… De
lehetetlen, torkából kiszáradt a szó… Karjai lehanyatlanak…
Pihenésre vágyik a tett, a küzdelem előtt!</p>
<div class="chapter">
<h3>29.</h3>
</div>
<p>Még alig pitymallott, midőn Poldi már tetőtől-talpig felöltözve,
szobájába lépett.</p>
<p>– Hát te nem alszol? Hallottam a szomszéd szobából, hogy egész
éjjel hánykolódtál. Nékem is sok minden megfeküdte a gyomromat, le
kellett jönnöm hozzád… Látod… még egyet el akarok néked mondani… Ne
ítéld el őket. Hidd el, szánalomra méltók, mert vergődnek, mert nem
birnak önmagukkal. Körülményeik és szokásaik, minden ellenük van.
Elhagyatott, szerencsétlen emberek, kik egyedül vannak egymás
társaságában, kik gyengék arra, hogy egymással s önmagukkal meg
tudjanak küzdeni. Olyanok, mint a fészekből kiesett <span class=
"pagenum"><a name="Page_116" id="Page_116">-116-</a></span>
tollatlan madárfiókák, nevetségesek, de azért szánalomra méltók… és
éhen halnának, a más segítsége nélkül… Ez az öreg?… Hisz ez nem
élt! Mert hisz azt csak nem lehet életnek mondani, hogy harmincz év
óta csak a mások életét keseríti? Nem mondott ennek egész
világéletében senki, de csak egy jó szót sem. Senki se közeledett
hozzá szeretettel, az életben csak a csalást látta, mert ő maga sem
birta magát annak adni, a mi… Aztán ezek a szegény, szegény lányok
se tudják, mi az élet. Lemondás a jelszavuk. És kicsinyessé nem a
szenvedés, hanem látszólagos mulatságaik tették őket. A lelke
mélyén mindegyik csak olyan martir, mint a kalendárium akármelyik
szentje… Légy kíméletes velük. Te is csak oly heves vagy, mint
atyád volt s tudom, <i>akarsz</i> valamit tenni, erőd meg néked
sincs hozzá. Vigyázz, hogy a túlsó végletbe ne essél és
gyengeségből durva ne légy velök; velenczei üvegből vannak ezek
mind és öregek, tiszteld őszhajszálaikat…</p>
<p>Ezzel kisuhant az ajtón.</p>
<p>Gábor kiugrott ágyából, utána akart szaladni. A folyóson
sötétség, csend. Szobája üres. Tán kiment a kertbe? Beszélni,
mindenáron beszélni akart véle. De hol, hogyan? Nem tudta a
járást.</p>
<p>Visszasietett és sebesen felöltözött s egy kézi gyertyatartóval
kiment a folyosóra.</p>
<p>Minden csendes volt, az óriási gót ívek alatt semmi nesz. Lement
a lépcsőn… kívülről fény sugárzott ki erre felé. Arra tartott. A
kis hátsó ajtó még nyitva, arra mehetett ki, mint a többiek.
<span class="pagenum"><a name="Page_117" id=
"Page_117">-117-</a></span> A gyertyát eloltotta s óvatosan, halkan
kilépett a szabadba. A csillagok elhalványultak, a természet azért
még csendesen aludt. Semmi zaj, semmi nesz, úgy érezte, a hideg
átszaladt a hátán. Maga se tudta miért, de reszketni kezdett. Úgy
érezte, a hideg verejték verte ki egész testét.</p>
<p>A csend hatott úgy reá vagy más, maga se tudta. Úgy érezte, ha
siketítő lárma, harczi zaj, fékvesztett égi háborúval állana
szemközt – nem félne. De a csend megdermesztette minden tagját. Mi
lesz vele? Látta az igazság minden oldalát… és úgy tudta, tennie
<i>kell</i>.</p>
<p>Elfacsorodott a szíve. Úgy érezte, hogy ő is, testvére is, ki
vannak szolgáltatva egy erősebb, egy kegyetlenebb törvénynek, a
mely söpör, söpör maga előtt mindent, a mely ellen hiába minden
küzdelem, mert erős, mint a természet maga s épp oly vak és olyan
kegyetlen is, mint ő.</p>
<p>Hát ez az eredménye annyi év tanulmányának? Annyi könyvből
szívott nagy bölcseségnek, annyi útnak, annyi hideg, elhagyatott
órának a rezultátuma csak ez: hogy tudja, milyen veszedelmes
járatlan útra jutottak és hogy milyen meredek a lejtő, a melyről
hanyatt-homlok rohannak lefelé mind… mind!</p>
<div class="chapter">
<h3>30.</h3>
</div>
<p>Reggel a két testvér hallgatva öltözködött. Lőrincz törte meg
előbb a hosszas csendet:</p>
<p>– Hová megyünk ma? – kérdezte, hogy éppen valamit kérdjen.</p>
<p>– A hová akarod, de tán ne menjünk a Kázmér <span class=
"pagenum"><a name="Page_118" id="Page_118">-118-</a></span>
bácsihoz. Jobb, ha elébb a Tomiékhoz megyünk át.</p>
<p>– Igazad van, sértené őket, ha egyenesen Niki bácsitól jönnénk
hozzájuk. Már így is rossz néven fogják venni, hogy elébb az
öregnél voltunk.</p>
<p>– De hát végre is, az egyikhez csak elébb kellett mennünk!
Egyszerre nem mehetünk valamennyihez!</p>
<p>– Igazad van, az «öregebb»-nek mindig igaza van.</p>
<p>– Lonczi, látod, no nézz rám, te valamiért neheztelsz.</p>
<p>– Én? Eszem ágában sincs. Miért neheztelnék <i>én te</i> reád.
Semmi okom sincs rá, bolond fiú.</p>
<p>– Igazán nem?</p>
<p>– Szavamra! – s a két fiú összenézett.</p>
<p>– Édes öreg fiam, látod, okosodj meg… tudhatod, hogy én
<i>mindig</i>, érted, mindig csak a javadat akarom.</p>
<p>– Tudom, bízom benned… hidd el – s most egyszerre hangja meleg
lett, közvetlenül beszélt, érzett rajta, hogy szavai egyenesen a
szíve mélyéből jönnek. – Igyekezni fogok megérteni tanácsaidat.
Tudom, te többet tapasztaltál, mint én és javamat akarod.
Megfogadom a szót, a mit mondasz. Bízzál bennem.</p>
<p>És egyszerre mindkettő elázott. Nagy gyengédséggel néztek
egymásra, de szólni egyik se bírt.</p>
<p>Most, midőn minden érzéssé mosódott szét a Gábor lelkében,
egyúttal tudatára ébredt annak is, hogy tulajdonképpen tanácsolni
se mer neki semmit. <span class="pagenum"><a name="Page_119" id=
"Page_119">-119-</a></span> Mert nem tudja, mi a helyes, nem tudja,
melyik útra kell, hogy térjen. Mi lesz vele… mi velök?</p>
<div class="chapter">
<h3>31.</h3>
</div>
<p>A reggelinél a társaság megint együtt volt. Ott reggeliztek mind
nyugodt, változatlan arczczal, mintha csak semmi, de semmi se
történt volna az éjszaka folyamán. Ott trónolt az asztalfőn az öreg
Niki kék selyem sapkájában, extra csokoládéját fogyasztván el. Az
asztal végén a leányok és Adelgunda, megannyian békésen, reggeli
főkötőkben. A megszokott éjszaka után elkövetkező megszokott
reggelre ébredtek.</p>
<p>Csak Poldi hiányzott. A két fiúnak tüstént feltűnt.</p>
<p>– És Poldi, Niki bácsi hol van? – kérdezte Gábor, miután
nagybátyjának köszönt.</p>
<p>– He… he… Poldi? Árkon-bokron túl ván az már fiám. Eltűnt, áhogy
szoktá. Várátlánul jő, várátlánul megy. Nála megszoktuk, bolondtól
nem lehet felvenni. <i>De csákis ő tőle</i> egyedől tőrjök el áz
ilyen fájtá meglepetéseket. Nem szeretem, há nyugálmámbá
háborgátnák. Elvárom, hogy áz, á ki meg ákár látogátni,
megtodákoljá, otthon vágyok-e vágy nem. Különben ázt hiszem, nem
ákár látni… (Niki körülbelűl harmincz éve nem hált kívül kastélyán)
– De ez á Poldi, hát ez ilyen bolond. Mit csinálják vele? Örölhetek
még, há eljő. Áz ilyen fráter, ki bolond is, meg piktor is, sok
bájt okoz!</p>
<p>– Furcsa fiú… Mondta fél álomban Lőrincz.</p>
<p>– Furcsa? Bolond ánnák á neve fiám, bolond. <span class=
"pagenum"><a name="Page_120" id="Page_120">-120-</a></span> Heteket
kodorog el áz erdőben. Ott álszik á sájtosoknál, dolgozik velük,
fát vág. Ván egy párászt csáládja áz álföldön, kikkel tudom is én,
hol ismerkedett meg s kikhez lejár inkognitóbán. Ezek ázt hiszik,
válámi vándorlólegény. Heteket tölt el velök, dolgozik mint egy
párászt, ő – egy Czobor Lipót onokájá. Felfordol á világ fiók.
Meglátjátok. Én már nem írem meg, hálá áz Úrnak, de tí benne
lesztek a felfordolásbán. Mindenki más ákárjá lenni, mint á mi. Ez
a fió a zsíros párásztok íletét irígyli, vágyik á közönségesre a
bolond. Á Tomi öcsénk, no ennek Bícs ártottá meg. Á bécsire játsza
mágát, úgy öltözik, mint egy fiákkeres, úgy, olyán nyáfogvá beszéli
magyaról, mint válámi éhenkórász bícsi stucczer. A felesíge, á
háldoklóvá játszá mágát s azért minden pressburger-bálon ott ván. Á
húgá á Lolly, no ez meg egy szákásztott lovász, csák hogy nem
káromkodik. Jemine, jemine, felfordól á világ gyerekek,
meglátjátok, felfordól…</p>
<p>Még dörmögött egy darabig, aztán nyugodalmasan, büszkén
körültekintett.</p>
<p>– No nálám, minden more patrio megy, hálá Istennek.</p>
<p>És a szűzek is, Adelgunda is édesen mosolyogtak reá. A két fiú
meg nem mert összenézni, csak hallgatott.</p>
<p>Tízkor Lőrincz kocsija elő állott. Niki karját a két fiúéba
fűzve, lekísérte őket a kocsiig.</p>
<p>– Hm, csinos fogát. Nígy ló, mind sárgá. Persze, telivérek.
Todom, egypár ezer forintokbán <span class="pagenum"><a name=
"Page_121" id="Page_121">-121-</a></span> ván az equipage. De hát
egy Niffor, áz teheti. Te Gábor, <i>te csák</i> Márfay vágy. Te
vigyázz, hogy Lóri öcséd el ne forgássá á fejedet. Te níked
dolgoznod kell, ámázok töndökölni szölettek. A mi fényönk á multbán
ván… he… he… he. Hát hová mentek innen?</p>
<p>– Azt hiszem, a Tomihoz.</p>
<p>– He… he… he. Hát még nem todjátok bizonyosán. No bizony, tőlem
ugyan mehettek át is, de hat azírt kár volt á nígyest befogátni.
Gyálog is átmehettek volná.</p>
<p>– De édes bátyám, igazán a Tomihoz megyünk – szólalt fel
Gábor.</p>
<p>– Te már bizonyosán todod. Lőrincz csák «hitte». No mindegy.
Ödvözöld őket. Mondd meg á Tominák, láttám a multkor, ázt hittem,
egy pesti fiákkerost hozátott le… úgy néz ki, ippen áz equipage-a.
A Miczinek sok szépet, vigyázzon esténkint, mert a czógbán
meghölhet. Lollynák meg ázt özenem, jőjjön át nemsokárá. Várom.
Májd eltártlizunk vele egy délutánt… most meg szervusz fráterek.
Isten velőnk!</p>
<p>A két fiú kezet adott. A szűzek mindegyike üzent valamit a Stázi
néninek, Adelgunda meg az öreg Péter lejöttek bókolni. Lőrincz
egyet pattantott négyes ostorával, a vadász és kocsis hátul nagy
parádéval kifeszítették a mellöket és a fényes fogat, nagy robajjal
kirobogott a kastély udvaráról. <span class="pagenum"><a name=
"Page_122" id="Page_122">-122-</a></span></p>
<div class="chapter">
<h3><img src="images/ch5.png" alt="" title="" />32.</h3>
</div>
<p>A Kázmér franczia stylben épült kastélyát jobbról hagyva, az
ujvári feudális kastély tornyai tüntek fel egy fordulónál. Régi
rabló lovagvár volt, a hajdani Nifforok rabláson gazdagodtak meg.
Egyik ősük még magával Mátyás királylyal is összetűzött.
Kuruczfajta volt ez a multban. Az időkkel aztán az emberek is
lecsendesedtek.</p>
<p>A nagy kapun behajtva, portás szaladt eléjük és meghúzta a kapu
előtti nagy harangot. A lakájok egész hada rohant eléjök. Itt
azonban már az inasok modernizálva voltak. Egyiknek oly símára
borotvált volt az ajka, mint a másiké. Udvariasan, mélyen bókolva
álltak a kocsi előtt. És daczára, hogy még elég korán volt, mind
fényes, fekete-sárga színű libériákban (a grófné kedvencz, bár nem
családi szineibe) öltözve.</p>
<p>A széles lépcső alján ősz pofaszakállas, igen előkelő
megjelenésű komornyik állott, mély bókokkal fogadva őket.</p>
<p>– Der Hochgeborene Graf ist eben aufgestanden. Hochdasselbe
nimmt sein Bad.</p>
<p>A fiúk bólintva fejükkel, lassan felmentek a széles <span class=
"pagenum"><a name="Page_123" id="Page_123">-123-</a></span>
lépcsőn, a melynek falát a Niffor-ősök képeinek armádiája lepte
el.</p>
<p>– Ez az utolsó divat – súgta Lőrincz Gábornak angolul – az ősök
a lépcsőházakba és az előtermekbe kerülnek, nehogy az emberről azt
mondhassa valaki, hogy tart reájuk valamit, de azért jó, ha minél
több van… ha nincs elég, (nékünk tényleg volna, csak festve nem
volt) veszünk hozzájuk egy tuczatot valami ódondásznál, mint a hogy
a Tomi tette. Egy harmada e parókás urak és hölgyeknek a
Tandlmarktból került ide, no de mindegy. Most már megvan
mindegyiknek a legenda köre s ez a fődolog!</p>
<p>A lépcsőházon fellépdelve a nagy terembe jutottak, a melyet a
mostani grófné izlése tökéletesen modernizált. Volt ott csecsebecse
egy raktárra való. Bársony kis ellenzők, bronzocskák (patkók, lovak
és más sport emblêm-ek), picziny, izléstelen porczellán- és
majolika figurácskák, óriási virágvázák, tele makart bokrétákkal,
itt-ott egy félholdat ábrázoló tükör, aranyozott katangkórók közé
szorítva. Az asztalokon bronz- és szövet-rámákban a fényképek
legiója, a kanapékon, szofákon keleti szövetek, a falakon meg a jó
Isten tudja mi minden…</p>
<p>– Ah, a czivilizáczió. Hát fogott? – mondta halkan Gábor,
gúnyosan mosolyogva.</p>
<p>– Bitte sehr euere Gnaden, der Hochgeborene Herr erwartet Sie –
szólt a komornyik, s újra mélyen meghajtotta magát.</p>
<p>A fiúk követték a lakájt. Vagy tizenöt tarka <span class=
"pagenum"><a name="Page_124" id="Page_124">-124-</a></span> «modern
izlésű» termen keresztül haladva, a Tomi öltöző szobájába jutottak.
Ott állott előttük Niffor Tamás gróf, ő felsége a király
aranykulcsos vitéze, több lovagrend birtokosa, stb. stb… anya szűlt
meztelenen. Sovány, száraz, hat láb magas testét két oldalról két
inas dörgölte. Feje törülközőbe volt szorítva, bajusza két oldalt
felkötve, – igazán alig nézett ki embernek, legföljebb csak egy
ember árnyékának.</p>
<p>– Grüsst Euch, wie geht’s, – kérdte németül, s hosszú, keskeny,
nedves kezét odanyújtotta a fiúknak.</p>
<p>– Jól volnánk hála Istennek, – felelt Gábor magyarúl.</p>
<p>– Én pár nap előtt jöttem haza véglegesen. Most már csak akkor
utazom, ha kedvem tartja.</p>
<p>– No ez okos. Úgy gyerekek. Beg your pardon like Adan… pudl
naket, de az orvos hideg ledörzsölést rendelt, el kell viselnetek
pár pillanatig ezt a szegényes látványt, tudod, a Metzger-féle
kúrával jár ez is. Karl, die Cigarren, – kiáltott komornyikjának,
ki hajlongva átnyújtotta a szivarskatulyát a fiúknak.</p>
<p>– És családod, hogy van? – kérdte Lőrincz.</p>
<p>– Óh a Miczi gyenge. Nemsokára megint Franzensbadba kell mennie.
A trónörökösné is hívja, meg a Tini és Elize is ott lesznek… No meg
a kúra is szükséges neki. A babyk egészségesek, most kezdenek
angolúl tanulni, olyan furcsák, a «ch»-t még nem mondják ki jól,
mindig «esz»-t mondanak. Most itt van a Lolly sógorném <span class=
"pagenum"><a name="Page_125" id="Page_125">-125-</a></span> is, ein
Fesches Mädl. Ebben a lányban van vér, ennek majd nem kell
Franzensbad! – és éles hangon nevetett, de úgy, hogy homorú melle
csak úgy zihált belé.</p>
<p>– Na, jobban ezen az oldalon – dirigálta inasait – még nem
tudnak maszirozni, pedig emez magától Metzgertől tanult. Az aztán a
doktor és milyen kellemes társaságot tud maga köré gyűjteni, mióta
császárnénk ott járt, azóta fashionable Metzgernél születni újjá.
Én is minden nyáron eljárok hozzá. Szegény Miczimet meg
határozottan halottaiból támasztotta fel… Minékünk mindnyájunknak
nem ártana koronkint egy ilyen kúra. – És ismét nevetett. – Volt a
kaczagásában valami vén asszonyos csak úgy, mint a Miklós bácsi
nevetésében. Arcza eltorzúlt, alig látszott a sok ráncztól,
halvány, mélyen beesett zöldes szemei még jobban eltüntek a ránczok
alatt. Látszott rajta, hogy régen jött a világra s azóta folyton
vénűl.</p>
<p>– Most itt van nálam a Stázi tante is. Tudod, nem fért meg a
Crescence nénivel, nem jöttek sehogyse ki. No, de csoda-e? Amaz
férfias, katonás öreg asszony, emez meg csupa nyafogás. Mintha csak
porczellánból volna; – mondta és homorú mellét kifeszítette. – Sok
bajunk van vele. A tulsó toronyban lakik, a két komornájával –
három szobában. Képzeljétek, egy idő óta az a rögeszméje, hogy nem
jár le ebédelni. Azt mondja, nem birja ki nálunk a lármát. Hát a
Crescence vendégeinek zsibvásárját hogy bírta ki harmincz
<span class="pagenum"><a name="Page_126" id=
"Page_126">-126-</a></span> esztendeig, épp csak azóta, mióta az
öreg Feldzeugsmeister meghalt. Én különben nem bánom, ha nem is jár
le… unalmas nagyon. Mindig ugyanazt a néhány dolgot hajtja: a
prágai bálokról, a Ferdinánd császár udvaráról regél. Végre is
magamhoz kellett vennem, bár a Miczi sírógörcsöt kapott három
napra. Nem akarta, de egy világért sem. Azt mondta, nem bírják ki
az idegei… Kibirták. Elvégre is, csak nem lökhetem ki az utczára
őt, egy Sonderburg herczegnét, ki még hozzá Niffor-leány. No, de
elég az öregről. Hát te Gábris hogy vagy, mióta visszajöttél?… Mit
csináltál Londonban, Párisban? Irígylésreméltó fiú, mióta csak
kibújt a tojásból, mindig utazik. Jártál sokszor az operabálokba…
és a Bullier meg van még? Hallottad Thérésát? Na, ez már öreg lett.
Most persze, Felicia Mallett járja. Ezt a couplet-ét ismered? –
erre egy régi, ősrégi couplet-t kezdett fütyülni, a melyet már húsz
esztendeje, hogy fújnak a boulevardokon.</p>
<p>– Az operába sokat jártam. Mentem mindenhová, az élet mindennél
jobban érdekel.</p>
<p>Aztán észrevéve magát, hogy magas húrokat penget, hirtelen
elhallgatott.</p>
<p>– Gábor sokat látott – segítette ki bátyját Lőrincz – irígylem
érte.</p>
<p>– Irígyled? Ezt ugyan jól adod. Hisz csak rajtad áll, hogy
utazzál. Nyitva előtted a világ – mondta éles hangon vihogva
hozzá.</p>
<p>Ezalatt a két inas lassan felöltöztette. Az egyik a harisnyát
húzta a lábára, a másik a czipőjét <span class="pagenum"><a name=
"Page_127" id="Page_127">-127-</a></span> gombolta. Majd a
komornyik sütő-vassal lépett melléje és bajuszát kezdte
kondorítani. Erre aztán elhallgatott.</p>
<p>Gábornak úgy tünt fel, mintha beszéde alatt valaki tűhegygyel az
asztalt kopogtatta volna, olyan üres vékonyka volt mindaz, amit
mondott.</p>
<p>A csendet Lőrincz szakította meg, a Tomi versenylovairól
kérdezősködött. Erre ismét megeredt a nyelve és beszélt sokat,
hosszan, bár még erről se valami nagy szakértelemmel.</p>
<p>Ezalatt tökéletesen felöltözött. Ott állott most a két fiú
előtt, mint egy hat láb magas ruhával teleaggatott Kleiderstock,
koczkáktól ellepett hórihorgas termetéhez pompásan illettek a
kifésült ritka savószín favoritjai és kenderszínű, hosszú bajusza.
Fején angol vadász-kalap volt, magas lovaglócsizma a lábain. An
accomplished gentleman!</p>
<p>– Lemegyünk Miczihez?</p>
<p>– Még nincs készen. Ilyenkor teázik csak, s reggel – köztünk
legyen mondva – infámis rossz kedve van. Jobb később bemenni
hozzá…</p>
<p>– És Lolly grófnő?</p>
<p>– A sógornőm? Már azóta bizonynyal két lovat lovagolt agyon. Azt
nehezen találjuk meg villásreggeliig.</p>
<p>– Akkor tán Stázi nénihez mehetnénk?</p>
<p>– Már oda csak menjetek egyedül fiaim. Én mindig fekete kávé
után (ilyenkor van a legjobb kedvem) szoktam felmenni hozzá.
Egyszer naponta elég a jóból.</p>
<p>– Így hát határozz te… <span class="pagenum"><a name="Page_128"
id="Page_128">-128-</a></span></p>
<p>– Mi jut eszetekbe fiaim? A mit parancsoltok s a hová
parancsoltok. Your obedient servant. Menjünk be tán a Hanzihoz, a
sógorom is itt van…</p>
<p>Klienigstein Hanzi gróf dzsidás főhadnagy, a harmadik szobában
lakott. Már a folyosóra kihallatszott a hangja, valami bécsi
kuplé-t dalolt.</p>
<p>– Ah grüsst Euch! Na wie geht’s? – s aztán hirtelen infámis
kiejtéssel átcsapott a magyar nyelvre:</p>
<p>– No, mióta vagytok itt? Lesz mulatság! Lollynak két tánczosa.
Már megunta velem a dreischrittezést – kiáltott, felugorva fekvő
helyzetéből.</p>
<p>– Jere velünk Hanzi, bejárjuk az istállót.</p>
<p>– I’ geh nicht. Tank schén. Ma már lenn voltam. Veszekedtem a
lovászokkal. Korán keltem fel, Lollyt kísértem el lóháton. Ez a
kurucz lány még mindig kifáraszt. Járjatok mindent körül, addig
majd én kiszívok egy csibukot s majd lenn Miczinél találkozunk.</p>
<p>Ezzel végig hempergett a kereveten, felkapott maga mellől egy
bécsi élczlapot, lábait égnek emelve, az előbbi bécsi marsot
fütyülte tovább.</p>
<p>Tomi és a fiúk elébb a kastélyt járták be.</p>
<p>– Gábornak meg kell mutatnom az ujításokat. Már vagy három éve,
hogy nem járt itt.</p>
<p>– Nem, még kettő sincs egészen.</p>
<p>– Nos látod, ez most a nagy salon. Azelőtt is az volt, de azt a
sok ostoba stukkot, régies díszt, leszedettem a falakról. Unalmasak
voltak. Az ősöket meg a lépcsőházba dugtam, ezt a divatot a
<span class="pagenum"><a name="Page_129" id=
"Page_129">-129-</a></span> Pauline herczegné (hiába csak neki van
legjobb izlése Bécsben) hozta be. Les ancêtres à tout le monde,
même au mendiant qui passe, így beszélt, a maga utólérhetetlen
párisi accentusával. És kiakasztotta azokat, a kiknek köszönheti,
hogy az udvarhoz járhat, az előcsarnokok és a lépcsőházakba. Pas
mal ça. No aztán ezt a salont a Miczi rendezte be. Csupa joujou.
Csinos, hasonlít rá. Szép csecse-becse, csak egy kicsit fárasztó,
ez itt mellette meg a boudoirja. Ezt a bécsi Fix és Pertois
rendezte be… Ez meg a dohányzóm. Tetszik? Csupa keleti szövet, a
sportképeket meg Londonból hozattam. Ez mellette az agancs-szoba.
Látod, merész vagyok és öntelt, nem szégyenlem kiállítani a –
szarvaimat. Ezt nem mindegyik férj merné megtenni… Ez a szoba a
Miczikém büszkesége. Ça prouve sa vertu épatante!…</p>
<p>A két fiú csak nézett s hallgatott. Végre az agancs-szobában
Lőrincz szólalt meg. Egy párt megdicsért, egy párt megbámult.</p>
<p>– Innen egy kis külön lépcső az istállókba vezet… jertek,
menjünk le.</p>
<p>A porczellánnal kirakott falú istállókat bejárták, mindegyik
lónak pedigree-jét, tulajdonait, árát elmondotta Tomi, végre az
istálló végében egy kis dohányzónak berendezett fülkébe tértek. Itt
hevert egy török kereveten, igen rövid lovagló-ruhában, férfias
szalma-kalappal fején, nyitott kabátkában, férfi nyakkendővel – a
Tomi sógornője: Klienigstein Lolly grófnő.</p>
<p>Meglátva a vendégeket, nyugodtan fölkelt, odajött <span class=
"pagenum"><a name="Page_130" id="Page_130">-130-</a></span>
hozzájok, elébb Lőrincznek, majd Gábornak katonás mozdulattal kezet
nyújtott, Tominak meg odatartotta a homlokát, a melyet az bágyadt
csókkal illetett.</p>
<p>Közép magasságu leány volt, ki azonban magasnak látszott így,
ebben a férfias testhez álló lovagló-ruhában. Sötét, vörös-barna
haja finom, selymes fürtökben övezte fejét. Homloka elefántcsont
fehér volt, csak úgy, mint arcza és kezei. Sötét-barna szemöldei,
pillái beárnyalták kékeszöld szemeit. Finom keskeny orra egy
pillanatra megrezdült, sápadt ajkai is megrezegtek. Egyik kezével a
haját símogatta, a jobbjában levő lovagostorral pedig amazonját
ütögette. Egy pillanatig szembe nézett Gáborral, de egyenesen
beletekintve a szeme fehérébe. Majd ismét leereszkedett a
kerevetre.</p>
<p>– Fáradt vagyok, három órát lovagoltam a Sámsont. Szörnyű kemény
szája van. Ma is megugrott volna vélem, ha neki nem irányítom egy
szántóföldnek, a melynek göröngyei aztán kifárasztották… úgy tíz
percznyi száguldás után lassú ügetésbe csapott át s végre – tette
hozzá felvillanó szemekkel – beadta a derekát. Hát maguk mikor
jöttek? – kérdte most már egykedvű arczczal.</p>
<p>– Tán egy órája, éppen csak a Tominál voltunk fenn, meg az
ujításokat néztük meg.</p>
<p>– Igen, még a Sattel-Kammert mutatom meg nékik, meg az uj
lovardát.</p>
<p>– Az egyik tán itt maradhatna velem. Tán <span class=
"pagenum"><a name="Page_131" id="Page_131">-131-</a></span> maga
Gábor, Lőrinczczel eleget élveztem már a télen… nevetett föl
hangosan.</p>
<div class="figcenter" style="width: 395px;"><a href=
"images/i007hq.jpg"><img src="images/i007.jpg" alt=
"– Fáradt vagyok, három órát lovagoltam." title=
"– Fáradt vagyok, három órát lovagoltam." /></a>
<p class="caption">– Fáradt vagyok, három órát lovagoltam.</p>
</div>
<p>Tomi és Lőrincz – (az utóbbi kissé sértődve) folytatták útjokat,
Gábor meg leült melléje. Pár pillanatig, a míg amazoknak a léptei
elhangzottak, hallgatott mind a kettő, majd Lolly szólalt meg:</p>
<p>– Rég nem láttam.</p>
<p>– Innen-onnan két esztendeje.</p>
<p>– Hosszú idő. Emlékezik miről beszéltünk utolsó este a Kázmér
installátióján?</p>
<p>– Emlékszem.</p>
<p>– Tudja-e, hogy <i>akkor</i> nékem sok mindent beszélt és pedig
olyan nyelven – hogy akkor <i>azt</i> még nem érthettem. Ma már
felnyíltak a szemeim…</p>
<p>– A szerelemről beszéltem.</p>
<p>– De nem a maga szerelméről; mondja, ismer ma már?</p>
<p>– Nem tudom, mennyit változott.</p>
<p>– Miért nem mondja, hogy nem tudja mennyivel lettem jobb, mint
voltam… Rosszabb lettem. Erőszakosabb vagyok mint voltam, tele
vagyok szeszélylyel. Ha férfinak születek, tán lesz belőlem valami…
Asszonynak születni!… azt hiszi, mint fiatal leány, élek? Élet ez?
Ezek nem értenek s én erőtlen vagyok.</p>
<p>– Nem értik? Hát értesse meg magát.</p>
<p>– Kivel?</p>
<p>– Azzal, a kit majd megszeret.</p>
<p>– Én szeretni? Ugyan kit? – kérdte büszkén kihúzva a derekát. –
Én… én? Azt hiszi, én szeretni tudnék? Hideg vagyok mint a jég…
nézzen <span class="pagenum"><a name="Page_132" id=
"Page_132">-132-</a></span> a szemembe, úgy nézek én ki, mintha
szeretni tudnék? – És szembe nézett Gáborral. És Gábor úgy látta,
mélységes szerelem beszél a szemeiből s a mellett mégis úgy érezte,
hogy az a lány, midőn hazugnak akarta volna föltüntetni magát,
igazat mondott. Hidegnek hazudta magát s valóban az volt.</p>
<p>– Nem ismeri önmagát.</p>
<p>– Azt hiszi? – felelt gúnyosan a lány s ajkának egyik szélét
megvetően lehúzta. – Lássa Gábor, maga érdekel, magának szívesen
elmondanék egyet-mást… beszélnénk arról, a mit én magamról és az
életről hiszek… Ezek? Untatnak. Adjon egy czigarette-t. Köszönöm.
Egyszer majd este beszélünk mindenről. Jőjjön, menjünk most utánok,
kiváncsi vagyok, a sógor mi mindent hadart már azóta össze
Lőrincznek… Azt úgy se fogja megbocsájtani, hogy magát egy pár
perczre lefoglaltam.</p>
<p>Az uj lovardában találták meg őket, Tomi a porond közepén ágált,
Lőrincz meg áhitatos arczczal hallgatta.</p>
<p>– No látjátok fiúk, ez az új lovarda… Az a páholy ott szemben, a
nézőknek van fentartva. Ha van kedvetek, rendezhetünk egyszer
Carousselt, Lolly pompásan lovagolja a magas iskolát, Hanzi kitünő
akrobata és reifspringer, Lőrincz ugrató iskola, én bohócz…</p>
<p>– Igen, te bohócz lész, – mondta Lolly nevetve – érdekes
épületes látvány lesz és Miczi nem lép fel szintén? <span class=
"pagenum"><a name="Page_133" id="Page_133">-133-</a></span></p>
<p>– Ugyan ne csúfolódj. Hisz te legjobban tudhatod, hogy az ilyen
carousselek most mennyire divatban vannak. Nézd a Molier-félét
Párisban, az egész társaság részt vesz előadásain, hisz tudod, hogy
Teréze herczegné is rendezett egyet tavaly Pardubitzban és te
nevetsz? Hiszen tudom, hogy te is lovagoltál egyszer a bécsi
carousselen.</p>
<p>– Édesem, én nem a czirkuszodon, hanem rajtad nevetek.</p>
<p>– Ah, dear lady, ez már más… Ezt megbocsájtom… De tán menjünk, a
Miczi bizonynyal vár reánk. Menjünk, azóta tán már fel is
öltözött.</p>
<p>– Igaz a, menjünk. Én hamarosan átöltözöm, aztán feljövök a
salonba.</p>
<p>Ezzel Lolly katonásan megcsóválva feje felett az ostort,
üdvözölte a társaságot és kisietett a lovarda hátulsó ajtaján.</p>
<p>Tomi, meg a fiúk, a kastély felé tartottak.</p>
<p>A nagy terraszon óriási kasmir-kendőkbe burkolva Miczi grófné
tünt fel, ki meglátva őket, integetett nekik valamit. Mit? nem
értették meg.</p>
<p>Felérve a terraszra, idegesen fogadta őket.</p>
<p>– Quelle maladresse, hiszen kiáltottam reátok! Miért nem
álltatok meg. Most megint egy lapomat elrontottam! – nyafogta, egy
kis fényképezőgépet szorongatva a kezében.</p>
<p>– Felvételt akartam rólatok csinálni. Most egy platnival
kevesebbem van!</p>
<p>– Bocsáss meg édes Miczim, de nem értettük meg jeleidet, –
esengett Lőrincz, kezet csókolva unokanővérének. <span class=
"pagenum"><a name="Page_134" id="Page_134">-134-</a></span></p>
<p>– Miczikém látod, délután csoportba állunk, úgy majd
levehetsz.</p>
<p>– Már megint bosszantasz? Nem tudod még, hogy ki nem állhatom a
csoportképeket. Hisz az nem művészet! Csak a mi váratlan, az
érdekel. Milyen szép képet lehetett volna rólatok csinálnom,
kitünőek voltatok mozdulatban… C’est á pleurer. Quelle scie!</p>
<p>Ezzel fehér sálját összébb húzva a mellén, fáradt hangon,
nyávogva a férjébe kapaszkodott.</p>
<p>– Ah, olyan fáradt vagyok, ha tudnátok, milyen rosszul érzem
magamat! Nem birom már soká, érzem… Az idegeim napról napra
gyengébbek lesznek, most már a coffea sem használ. Pedig most egy
német tanárral vagyok levelezésben, az gyógyít. Nem hiszem, hogy
egészen ki tudna gyógyítani… szegény gyermekeim árvaságra fognak
jutni. Susogta s egész testével, a mely oly picziny, oly parányi
volt – a férjére dőlt.</p>
<p>Kicsinyke, piczinyke asszony volt, sápadt, sárgás arczbőrrel,
világos-szőke majdnem fehér hajjal és szemöldökkel. Világos
sárgás-zöld szemei is oly kicsinyek voltak, hogy alig látszottak ki
gyér szempillái alul. Pirosas orrát kivéve, arczán minden
összefolyt. Haja rövid fürtökben övezte fejét, csak hátul a dereka
közepéig lógott le két hosszú lokni. Egyik kezében a
fényképező-masinát, a másikban egy nagy sárga liliomot tartott,
amelyet koronkint bágyadt mozdulattal az orrához emelt. Lassan,
mászva a salonig jutottak, ott férje odavezette egy
chaise-longuehoz, a melyen megtört mozdulattal <span class=
"pagenum"><a name="Page_135" id="Page_135">-135-</a></span>
végighullott. A liliomot egy kis üvegedénybe tette, aztán vékony
hangon kérdéseket intézett Gáborhoz.</p>
<p>– Hát visszajöttél? Ennyit útazni! Borzad a hátam, ha
rágondolok. Milyen fáradság csak innen Bécsig eljutni, tökéletesen
összetör mindig ez az út… és te az egész világot összekóboroltad!
Aztán mit láttál… kérlek, azért ne mondd el mind egyszerre, mert
beleszédülnék. Tudom, sokat. Láttál már gyorsvonatról felvett
képeket? És a platinotypie mennyire haladt?</p>
<p>Gábor elmondta, a mit a fényképészetről tudott… Nem elégítette
ki Miczit. Fáradtan ásított beszéde alatt, majd egyszerre a levesét
kezdte szörpölni, a melyet egy inas hozott be néki.</p>
<p>– Német professzorom ajánlotta, hogy mielőtt villásreggeliznék,
egy csésze bouillont költsek el. Untat, de megteszem. Honnan
jöttök?</p>
<p>– Ah igaz, még nem is mondtátok.</p>
<p>– Niki bácsitól, felelt Lőrincz.</p>
<p>– Quelle scie, csak nekünk ne kellene hozzá járni. Hisz’ egész
bolond ez a vén ember. Képzeld, mit tett velünk a multkor? Bébét,
kinek a keresztapja, elküldöttem hozzá a dajkával. Én nem mehettem
velük, mert migrainem volt. Tudod, mit csinált ez a vén bolond? Na!
a bébének pár aranyat adott és Mariankát, a dadát pezsgővel kinálta
meg, úgy hogy… na igen…</p>
<p>– Mondd ki, mondd ki édesem, – szólott közbe férje. – Marianka
erősen be volt csípve, mikor haza jött. Dalolt, főkötője meg a nagy
máslija egészen félre állt… <span class="pagenum"><a name=
"Page_136" id="Page_136">-136-</a></span></p>
<p>– Kicsibe múlt, hogy a babit el nem vesztette az úton, –
folytatta Miczi savanykás hangon férje szavait.</p>
<p>A két fiú hangosan elnevette magát.</p>
<p>– Én nem találom nevetségesnek, sőt inkább szomorúnak találom a
dolgot, – jegyezte meg élesen Miczi – nem tudom hová jut, ha így
folytatja.</p>
<p>Lolly lépett be az ajtón, halvány lilaszínű batiszt ruha volt a
testén, óriási szalmakalap, tele szedve lila orgona virággal a
kezében. – Ugy-e hamar kész lettem? Így kéne urainknak is öltözni.
Tudom, hogy a Hanzi meg a Tomi órákig időznek álló tükreik előtt…
de tán még a Lonczi gróf is.</p>
<p>És nevetve végig nézett Lőrincz gondozott ruháján.</p>
<p>– Te, te édesem, mindenben különcz vagy, ne akard férjemet
Hanzit, meg Lőrinczet magadhoz hasonlítani.</p>
<p>– Az vagyok, különcz. Nem szeretem a piperődzést, sem az unalmas
udvarolgatásokat. Imádom a szabadságot, lovon három határt
bejárnék. Imádom, ha tánczközben ülve nem maradok. Semmit se
szeretek annyira, mint két kézzel hányni ki az ablakon a pénzt, egy
urat ismerek csak s azt – a hóbortos Lollynak hívják!</p>
<p>– Milyen genre, milyen genre, – susogta Miczi és nagy legyezője
mögé rejtette sápadt, savószínű arczát. – Tiens papa, még ma nem is
láttalak, rebegte kissé felemelkedve a kerevetről s oda tartva
homlokát egy magas szikár embernek, <span class="pagenum"><a name=
"Page_137" id="Page_137">-137-</a></span> ki e perczben lépett be
az ajtán s a ki typusa volt az osztrák diplomatának. Símára
borotvált áll, síma modor, síma, semmit mondó, folytonos mosoly.
Kissé nyafogó, elmosott beszédmodor, a melyet Miczi leánya is
örökölt tőle. Klienigstein volt. Sovány szikár újjait hidegen oda
nyújtotta a fiuknak s aztán oda ült leánya lábai elé a
chaise-longuera.</p>
<p>– Későn keltem fel, mondta fontoskodó arczczal, tegnap éjjel pár
sürgős levelet expediáltam el.</p>
<p>Klienigstein leghosszabb időt a stuttgarti követségnél töltött.
Használható «Kleinmeister» volt, ismerte az embereket s jól tudott
bánni velök.</p>
<p>Most, mióta megvált a diplomatiától, a telet hol Bécsben, hol
Pozsonyban tölti, a nyarat pedig vágvölgyi kis bírtokán. Kedvencz
gyermeke Lolly, kire büszke, ő tudja miért. Miczit tűri, Hanzi
kétségbeejti, hisz minden évben pár ezer forint adósságát kell
kifizetnie.</p>
<p>– Eh bien, édes öcsém, mondta Gáborhoz fordulva – örülök, hogy
haza jöttél, vártunk. Gyönyörű nevelésben részesültél, egy
diplomatának is bevállna. Édes atyád európai ember volt, a mely
typus még a kettős pátriában is ritka. Reménylem, mint ilyen, jól
fogod magadat közöttünk érezni és gyakran lesz szerencsénk
hozzád…</p>
<p>Miczi és Tomi is észrevették, hogy eddig bizony igen kevéssé
voltak udvariasak Gáborral s egyszerre szólalt meg mindkettő:</p>
<p>– Éppen mi is azt gondoltuk Miczivel, itthon kell magad nálunk
érezned… <span class="pagenum"><a name="Page_138" id=
"Page_138">-138-</a></span></p>
<p>– Minálunk Európában van az ember, tudod, – tette hozzá Tomi
fontoskodó arczczal.</p>
<p>Gábor meghajtotta magát s eszébe jutott neki Ádám mondása, hogy
a czivilizátiót Ujváron a water closeteken kezdték el.</p>
<p>A komornyik halkan jelentette, hogy tálalva van. Gábor Lolly
mellé került. Midőn már mind ültek, Hanzi rohant be, nagy lármával,
flanell ingben, rövid térdig érő nadrágban, egy csíkos tennis
kalapot lobogtatva.</p>
<p>– Oh pardon meine Herrschaften, lármázta széles taglejtéssel.
Megcsókolta nővéreit, kezet fogott az urakkal.</p>
<p>– Ein capital Wetter, kiáltotta – ma tennisezünk Lolly ugy-e?
ein pyramidal Spiel!</p>
<p>Lolly nem figyelt reá, Gábornak beszélt.</p>
<p>– Lássa, így élünk napról-napra, azt se tudom lét-e ez? Mit
tegyek, csak úgy kell vegetálnom, mint a többieknek. A papának néha
felolvasom a lapokat, szeme gyenge már szegénynek! Különben sport
és mindig sport. Tulajdonkép unom. Új után vágyom!</p>
<p>– Magán áll, miért nem változtat életén?</p>
<p>– Hogyan? Egy leány!</p>
<p>– Hát télen olvashatna, dolgozhatna.</p>
<p>– Nem lehet, világba kell járnom, még pedig – mondta keserűen
nevetve – nagy szorgalommal és lelkiismeretességgel, nehogy
Schmudl-comtesse legyen a nevem. Férjhez menni a hívatásom.</p>
<p>– Akárkihez?</p>
<p>– Nem, ahhoz a kinek én tetszem s a ki nekem tetszik.
<span class="pagenum"><a name="Page_139" id=
"Page_139">-139-</a></span></p>
<p>– És magának mi tetszik rajtunk? A sport persze, meg a chic.</p>
<p>– Azt hiszi?</p>
<p>– Nem tudom, csak kérdem.</p>
<p>– Ha azt hiszi, ám higyje. Aztán Miczihez fordult – szomszédom
kesernyés, látszik, hogy Niki bácsitól jő s a sok pávahus megártott
néki.</p>
<p>– Ah! Ihr kommt vom Alten? ujjéh! saubere mulatság, – rikácsolta
Hanzi – a multkor, mikor ott voltam nála, majd csak hogy az ingemet
ott nem hagytam, mindenemet elnyerték ferblin.</p>
<p>– Mint már igen sokan, – jegyezte meg élesen Miczi.</p>
<p>– Madárkám ne csicseregj, nesze kendermag – tréfált Hansi s egy
pohár burgundit töltött neki, a melyet a fiatal asszony egy
hajtásra kiivott.</p>
<p>– Érdekes öreg ember, védelmezte Nikit, tán koráért,
Klienigstein. – Az utolsó magyar olygarcha – tette hozzá fontos
arczczal.</p>
<p>– Ugyan hagyd el petit pére, én nem találom, hogy magyar volna –
mondta Miczi, piskótát mártogatva egy pohár burgundiba. – Il n’a
pas de savoir faire. Ezzel a költséggel háromszor annyit is
mutathatna… aztán meg kinek ez az egész parádé? A megyebeli hét
szilvafásoknak? Ugyan érdemes is ezeknek kipakkolni azt a szép régi
ezüstöt, meg a bécsi porczellánt (no ezért irigylem, csak odaadta
volna babynak keresztajándékul!) meg a cseh kristályt! Kár ezeknek
az az arany villa, meg a kés. Ezek ujjaikkal is megennék a
libapecsenyét. <span class="pagenum"><a name="Page_140" id=
"Page_140">-140-</a></span></p>
<p>– Ne nézd le annyira a libapecsenyét Miczi, jó az. Jobb, mint
azok a pávák, meg gyöngytyúkok, melyekkel néha megtraktál…</p>
<p>– Lolly <i>ma</i> a libapecsenyét pártolja, mit weidlingauer
Erdäpfel salade!</p>
<p>– Igen Hanzi. Te sokszor ettél libapecsenyét és jól esett, meg
én is. A kadét-iskolában örültél, ha kaptál valaha egy jó falatot.
Én is a sacré coeurben. A libapecsenye jobb, mint a saláta vagy a
retek főzelék, a melylyel a nénénk naponta kedveskedett nekünk.</p>
<p>– Én szeretem is, szánom is az öreget – kezdte újból a tárgyat
Gábor, ki úgy érezte, védelmére kell a Niki bácsinak szállnia, már
azért is – a mit az éjjel Poldival megbeszéltek. Meg aztán, Niki
bácsi is Márfay! Úgy érezte, mintha őt támadnák ezek a Nifforok.
Így ébredt tudatára annak, hogy bizony mégis százados gőg rabja
csak úgy, mint a többi.</p>
<p>– Aztán kinek is mutatná azokat a régi olasz arany-késeket, hisz
nem jár hozzá senki.</p>
<p>– Ki ennek az oka? – kérdé ingerült hangon Miczi – ő maga. Jaj,
de azok a kések nagyon szépek. Ezt is egy Niffor-leány hozta a
családotokba…</p>
<p>– Igen Miczi, az, ki aztán hét uradalmat pazarolt el ilyen
csecse-becsékre, – felelt meg neki Gábor.</p>
<p>– Hja öregem, az ízlés sokba kerül, – vágta vissza Lőrincz
idegesen.</p>
<p>– Az ízlés ingyenes dolog, pénzért nem lehet megvenni.
<span class="pagenum"><a name="Page_141" id=
"Page_141">-141-</a></span></p>
<p>– Csak vagyon kell hozzá, hogy kifejlődjék – mondta Tomi és
büszkén mosolyogva tekintgetett hol jobbra, hol balra, hogy ő most
milyen okosat mondott.</p>
<p>– Lassan, lassan Tomus a szententiákkal! Ne beszélj hát
szeretett sógornőd ellen, kinek nincs pénze. Mert máris szégyenlem
olcsó kis batiszt ruhámat…</p>
<p>– Lolly tu es une déesse! Sie ist ja eine Göttin. Te rólad ki
beszélne, kit annyira ünnepelnek mindenütt.</p>
<p>– Lolly egy capital Weibchen. Büszke vagyok rá, hogy a húgom,
meg hogy én tanítottam lovagolni.</p>
<p>Most Miczi, kit úgy látszik nagyon untatott a társalgás, egy
nagyot ásított.</p>
<p>– Tudjátok, szólalt meg éles hangján – hogy a multkor nagyon
meglepett valami. A Bajmóczyaknál a borsót a leves után
servirozták. Az emberek már igazán nem tudnak hová lenni feltünési
viszketegből.</p>
<p>– Az lehetetlen, kiáltotta Tomi a legnagyobb meglepetés hangján,
est-ce possible!?</p>
<p>A két fiú összenézett. Lolly hirtelen közbe vágott.</p>
<p>– Igen, úgy volt Tomi sógor, csodálkozol? Pedig úgy volt. Die
guten alten Sitten… ach Sie vergehen! mondaná Stázi néni és
sóhajtana hozzá. A mi pedig Bajmóczynét illeti, hiába affektál a
konyhájával, ha öltözni nem tud. A kivágott czipőit gummi-szalaggal
erősíti a lábaihoz. Ez pedig nagy ortografikus hiba… folytatta
Lolly a lehető <span class="pagenum"><a name="Page_142" id=
"Page_142">-142-</a></span> legkomolyabb arczczal s fél szemmel
Gáborra tekintve.</p>
<p>– Az én kis leányom mindig csúfolódik. Kicsinyesnek tart minket
azért, mert ilyen dolgokat is észre veszünk. Pedig nincs úgy. A ki
azt ambitionálja, hogy ő legyen a pesti elegantia főkolomposa,
annak valóban elegánsnak is kell lennie. Mindent tökéletesen – ez a
jelszavunk, úgy-e kis leányom?</p>
<p>S a vén diplomata feltéve monokliját, leánya arczkifejezését
vizsgálta. Tekintete hideg volt, de azért mosolygott. Leánya
csókokat hányt felé: – a petit pére bölcs és én egy ostoba liba
vagyok. Bocsásd meg, hogy már megint libáról beszélek, – fordult
nővéréhez felnevetve.</p>
<p>Az asztal két alsó végét ellepő «udvar» áhitatos arczczal
hallgatta beszédüket, de szólni egyik se mert. Itt már más szerepök
volt, mint a «régies» házakban. Itt csak «decorativ» volt a
szereplésök s csak néma szerepre voltak kárhoztatva. Csakis az
angol kisasszonyhoz szólt egyik-másik nagy ritkán, hogy így alkalma
legyen tökéletes angol kiejtésének fitogtatására.</p>
<p>A reggeli végeztével, midőn Gábor átvezette Lollyt a salonba,
egész közel símult hozzá:</p>
<p>– Lássa, a mindennapi kenyerem, súgta szakgatottan – ezzel élek,
bocsássa meg hát, ha én magam se vagyok jobb a többinél.</p>
<p>Gábor nem felelt szavaira. Majd Lolly a zongorához ült s
szilajabbnál szilajabb bécsi keringőket kezdett el játszani. Fekete
kávé alatt lejöttek <span class="pagenum"><a name="Page_143" id=
"Page_143">-143-</a></span> Miczi gyermekei, hatan, a legidősebb
egy kis kilencz éves fiú, a többi mind leány. Szépen
felkondorított, kivágott ingű, majd csak nem meztelen babyk voltak.
Előbb a mama kezét csókolták meg nagy udvariassággal, majd sorra a
társaság tagjai előtt csináltak bókot. Öt percznyi időzés után
franczia bonne-juk s angol nevelőjük kíséretében lementek a parkba
játszani, de csak mértékletesen, hogy londoni ruhájukat be ne
piszkolják.</p>
<p>Lőrincz dicséneket zengett róluk, Gábor is dícsérte, hogy
szépek.</p>
<p>– Csak kár – mondta – hogy kissé sápadtak.</p>
<p>– Miczi meg kifejtette, hogy el van ragadtatva, hogy oly
sápadtak.</p>
<p>– Csak nem lehet olyan szinük, mint egy…</p>
<p>– Plebejus gyermekének, egészítette ki szavait Lolly és
kitánczolt a salonból.</p>
<p>– Igazán már nem birni ki vele, napról-napra kiállhatatlanabb
lesz, – súgta Miczi meglehetős hangosan férjének.</p>
<div class="chapter">
<h3>33.</h3>
</div>
<p>– Nos? – kérdezte Lőrincz, midőn szobájába vonulva egyedül
maradt fivérével.</p>
<p>– Olyan mint volt, olyanabb. Nem hiszek, nem hihetek néki. Nem
értem. Ha tanulmányozom, azt hiszem a legegyenesebb, legderekabb
lány a világon, ha szívemre hallgatok (a mely pedig szereti) az
ellent mond… az azt mondja hideg, számító. Tán tévedek, én alig
ismerem, de vonz hozzá valami, olyan… <span class=
"pagenum"><a name="Page_144" id="Page_144">-144-</a></span></p>
<p>– Olyan, mint a pozsonyi – bécsi és pesti divatos kisasszonyok
egy része most.</p>
<p>– De a mi ezen a typusnál épp a legrokonszenvesebb, a majdnem
férfias szókimondás… az, úgy érzem, nála csak csinált… És mégis,
úgy látom, ez a leány örvénybe sodor – mi lesz velem, ha elveszem?
Félek, nem tudok parancsolni neki. Pedig az kell, hogy ura,
parancsolója legyen az, a ki elveszi, még akkor is, <i>ha</i>
őszinte s ha nem, akkor még inkább…</p>
<p>– De hát miért szereted éppen Őt!</p>
<p>– Furcsa kérdés öcsém. Voltak az idegenben szebbek, sokkal
jobbak nála…</p>
<p>– Azt hiszem, szeret.</p>
<p>– Azt tudom, hogy engem választott férjének. Miért éppen engem?
– Ezt már nem tudom. Miért nem téged, hisz te gazdagabb vagy, mint
én… te… Niffor vagy.</p>
<p>– Óh te együgyű Márfay – nevette Lőrincz – én vélem Tomiéknak
más terveik vannak. A fiók Bálványossy herczegnőt akarnák elvétetni
velem. Ez jól festene a családfán, meg ezek a Bálványossyak egész
Bécscsel rokonságban állanak, a Kaiserstadt legünnepeltebb
comtesse-e a Julia. Nagyot lendítene társadalmi állásunkon, ha
elvenném.</p>
<p>– És azt hiszed Miczi olyan rossz nővér, hisz te sokkal jobb
partie vagy, mint én?</p>
<p>– Miczi olyan nővér, mint a milyen anya. Hisz neki is csakúgy
mint Tominak, más életczélja mint Bécsben szerepelni, nincs. Egész
picziny agyvelőjüket, szívüket ez az egy szó «Bécs» feküdte meg.
<span class="pagenum"><a name="Page_145" id=
"Page_145">-145-</a></span> És ha látnád, hogy imponálnak bécsi
kétes sikereikkel a vidéknek! Se hal, se hús, ez az egész Tomi.
Pauline herczegné egész jól jellemezte a bécsieskedő magyarkákat:
«Hongrois je daigne, autrichien puis, nullité je suis!»</p>
<p>– És te Lőrincz elveszed a kis herczegnét?</p>
<p>– Te kérded ezt <i>tőlem</i>. Hát nem ismersz?</p>
<p>– De <i>ismerlek</i> fiam.</p>
<p>Gábor szemében Lőrincz egyik legkedvesebb tulajdona az volt,
hogy nyoma se volt egyéniségében a családi gőgnek, s a túlcsapó
snobismusnak, a czímkórnak, mely a magyar társadalom nem egy
rétegén rágódni kezd. Sokkal nagyobb úr volt, semhogy snob lehetett
volna.</p>
<p>– Köszönöm Gábor, ez jól esett, tudom, a legtöbbször
megértesz.</p>
<p>– Legtöbbször, mondod, nem mindíg?</p>
<p>– Néha nem, de erről máskor.</p>
<p>– Csak arra rá szoknál, ha valami nyomja lelkedet, hogy azt
kimondjad. Látod, családjainkban mindig az volt a baj, hogy soha ki
nem magyarázhatták, ki nem beszélték az emberek magukat. Nekem
mindig, mindent meg kell mondanod… Érted?</p>
<p>– Néha azért nem szólok, mert félek, megsértenélek azzal, a mit
mondanék.</p>
<p>– Ettől soha se félj. Te sohase sérthetsz meg engemet, ezt
tudod, hiszen minden, mi tőled jő, egyszeribe szeretetté simul át…
Hát mi a baj öreg fiú?</p>
<p>– Semmi bátyám, semmi. Kicsinyes semmiségek, <span class=
"pagenum"><a name="Page_146" id="Page_146">-146-</a></span> ha
voltak, elmultak már rég… Hát mondd, meddig maradunk még itt?</p>
<p>– Addig, a míg te akarod.</p>
<p>– Ez egészen tőled függ, de…</p>
<p>– De?</p>
<p>– Ha úgy tetszik, menjünk haza holnap reggel.</p>
<p>– És Kázmér bácsi?</p>
<p>– Hagyjuk őt jobb napokra. Hisz úgy is haragban van ezekkel
valamennyi.</p>
<p>– Ez tán nem ok arra, hogy mi illetlenek legyünk vele
szemben.</p>
<p>– Igaz… de…</p>
<p>És Gábornak engedett. Azt hitte, így lesz jó. Másnap haza
mennek. A két fiú karonfogva felfelé indult Stázi néni
lakosztályába.</p>
<div class="chapter">
<h3>34.</h3>
</div>
<p>Az öreg herczegné is épp felfelé lépdelt a lakosztályába vezető
csiga-lépcsőn. Mindennapi rövid sétájáról tért vissza. Fején fehér
főkötő volt, halvány lila-színű szalagokkal ékesítve. A főkötő alul
simára lefésült galambfehér hajfürtjei kandikáltak ki. Sovány,
piczi, öreg asszonyka volt, kiről azonban lerítt az előkelőség.
Apró, tipegő járása, hajlott sasorra, mélyen fekvő szürke szemei
csakúgy, mint keskeny, összeszorított ajkai, kissé előre álló álla,
előkelő nyugodt mozdulatai – minden az anyakirálynőkre
emlékeztetett. Oldalán barna bőrű, összetöpörödött komornája
lépdelt, ki támogatta az öreg herczegnét sétájában, a kibe azonban
egy <span class="pagenum"><a name="Page_147" id=
"Page_147">-147-</a></span> világért nem kapaszkodott volna, csak
egyik kezét magasra emelve, azt nyújtotta neki.</p>
<div class="figcenter" style="width: 403px;"><a href=
"images/i008hq.jpg"><img src="images/i008.jpg" alt=
"Az öreg herczegné is épp felfelé lépdelt." title=
"Az öreg herczegné is épp felfelé lépdelt." /></a>
<p class="caption">Az öreg herczegné is épp felfelé lépdelt.</p>
</div>
<p>Igy tipegtek fel most a lépcsőn.</p>
<p>– Ach die Neffen, milyen szép, hogy az öreg Stázi néniről meg
nem felejtkeztetek… Az öreg Tante szereti ám a fiatalságot, még a
fiatal embereket is… ha ritkán is lát egyet-egyet… Mondta
nevetgélve s nevetése a galamb búgásra emlékeztetett.</p>
<p>A két fiú kezet csókolt, az öreg asszony felpipiskedve
lábújjhegyre, megcsókolta a két fiú homlokát s piczinyke kezeivel
megveregette mindkettő orczáját.</p>
<p>– Az egyik szőke – mondta Gábor felé fordulva – a másik barna.
Egészen összeilletek. Én a barnát jobb szerettem mindig. Nur Sie.
Race ist etwas, de azért szeretlek téged is, Gabriel. Egészen
apádra hasonlítasz, az apádat is szerettem. Na, most jertek be
hozzám, auf eine Partie Plausch’.</p>
<p>Most az előszobában jóféle majoránna és más régies illatok
terjengtek. Itt a komorna húga, az egy évvel fiatalabb Babette, a
szobaleány fogadta őket. Mindkettő öreg, öreg cseléd. Már negyven
éve, hogy a herczegnénél vannak, mennének tőle, ijesztik is
hetenként legalább egyszer, hogy ott hagyják a faképnél, de mikor
aztán a búcsuzásra kerül a dolog, akkor összeül mind a három öreg
asszony és keservesen sír s nem tud elválni egymástól.</p>
<p>Stázi néni a két fiúval salonjába ment, a két <span class=
"pagenum"><a name="Page_148" id="Page_148">-148-</a></span> öreg
cseléd meg visszahúzódott. Asalon abban az izlésben volt tartva,
mint a Niffor Márfay Anna salonja: nagy virágos kretonnal áthúzott
bútorok, tarka tapétás falak. A paliszandre állványokon porczellán
virágedények, szobrocskák, kis macskák, kutyák, madarak
porczellánból, a sarokban nagy könyvszekrény, a melyben Kotzebue,
Marlitt, Birchpfeiffer munkái sorakoztak. A falon családi képek, az
asztalon különböző hímzett tárgyak, tálczák, szalmából fonott
képkeretek. Majd mind régi, jobb idők emléktárgyai.</p>
<p>A salon bútorai mereven az asztal köré rakva, a fal mellett nagy
kanapé, a melynek most egyik szögletébe ült egyenes derékkal, de
minden merevség nélkül, Stázi Tante. Egy világért se támaszkodott
volna.</p>
<p>– Ez jó a fiatal nemzedéknek, szokta volt nevetve mondani –
minket máskép szoktattak.</p>
<p>A két fiúnak az asztal végén álló óriási támlásszékekben
mutatott helyet, ő maga meg egyik kezét az asztalra támasztva, a
másikkal kis csipkekendőjét szorongatva, gerle hangján kezdett
fecsegni.</p>
<p>– Na Kinder, örülök, hogy itt vagytok. Gábornak majd gyakran el
kell jönnie hozzám, mesélni kell az útjairól. Istenem, milyen
messze járt! Ti most utaztok. Az én időmben minden máskép volt. Ha
innen Pozsonyig vagy Bécsig eljuthattunk, boldogok voltunk. Pedig
fáradságos út volt ez is, kocsin eltartott egy hétig. A kocsiban
kellett hálnom, mert – tette hozzá fontoskodó arczczal – én csak
nem hálhattam korcsmai szobákban! Egyszer <span class=
"pagenum"><a name="Page_149" id="Page_149">-149-</a></span> férjem
elé utaztam, óh még negyvennyolcz előtt, a lágerba… milyen útakban,
milyen rossz kocsin! Akkor akart a komornám először felmondani, –
tette hozzá susogó hangon.</p>
<p>– Tán csak nem akar a Franczi már megint elmenni a Tantetól?</p>
<p>– Huh! csitt! Halkabban, – súgta ijedten, – Jeszasz, ha
meghallják! Hallgatózni szoktak, félek tőlük, kivált Babettetől. A
multkor is itt akartak hagyni. Nehéz velök nagyon. Nénémtől is
azért mentem el, mert nem fértek meg a cselédjeivel. El meg nem
küldhetem… nem is küldeném őket, – tette hozzá a megindulástól
reszkető hangon.</p>
<p>– Aztán mennyi ideje van már itt a néni?</p>
<p>– Innen-onnan két éve. Mindig pöröltünk a Crescencével. Ha engem
szidott volna csak, nem bántam volna, de mindig Franczit, meg
Babettet csipkedte. Aztán az a sok ember fárasztott nála, az a sok
penzionált alak, mind az öregségemre emlékeztetett. Ezek az öreg,
ülve maradt, megőszült stiftsdámák, öreg generálisok, négykézre
játszó Generals-Tochterek… Brr! mondom, én csak a fiatalságot
szeretem!</p>
<p>– És azért mégse jár le az ebédekre…</p>
<p>– Tomihoz és Miczihez? Én fiatalabb vagyok, mint ők… Ha bécsi
vén barátnőimmel összejönnék, tudom, több vizet zavarnánk, mint
ezek ketten. Isten bocsáss… nem kéne rosszat beszélnem róluk, hisz
vendégük vagyok… De hát öreg asszonynak nincs foga, könnyen
kipottyan az étel is, a szó is a száján. No, de azért le-le járok
hozzájuk. <span class="pagenum"><a name="Page_150" id=
"Page_150">-150-</a></span> Kivált ha bécsiek jönnek, ezt különben
ki is kötötték. Ekkor el nem engednék egy világért… Hisz én vagyok
az élő kapocs köztük s a bécsi társaság között… Nevetett most
hangosan, de úgy, hogy azért dereka nem mozdult, a jobb keze csak
oly nyugodtan feküdt az asztalon, mint előbb. Csak a bal kezével
fedte el az ajkait. – No ne csudálkozzatok illetlen fiúk – nevetett
még mindig – felveszem a barna, nehéz selyem ruhámat, egy nagy
fejkötőt, a melyet Miczi hozatott nékem tavaly Párisból (az ilyen
alkalmakra), aztán lemegyek elfoglalni a fő helyet az asztalnál.
Csak süket szomszédjaim legyenek, ez a fő, – mondá megreszketve az
előbbi nagy nevetéstől – szeretek jól enni és Tominál, ha bécsi
vendégek vannak, jól eszik az ember… A házban Lollyt szeretem
legjobban, ein schneidiges Mädl, eljár sokszor hozzám, beszél a mai
Bécsről. Csakolyan, mint mikor én fiatal voltam. Még most is…
képzeljétek csak! megdobban a lány szíve, ha lovaskatonát lát s a
práter-fahrtot még mindig tavaszszal tartják. Man wird ja nie alt!
– csacsogta vígan, mint egy szegény, kanári madár, az első tavaszi
napsugár melegénél. Mintha csak a két fiú az ifjúságot hozta volna
vissza néki – élte tavaszát!</p>
<p>– Miért nem jő Stázi néni egyszer át hozzánk, anyánkhoz? Aztán
meg sohase ír néki.</p>
<p>– Át csak átmennék, de írni… das nicht. Az írástól megfájul a
gyomrom. Pedig most a legnagyobb örömöm az evés. A mama nem küldött
befőttet nékem? Szokta… <span class="pagenum"><a name="Page_151"
id="Page_151">-151-</a></span></p>
<p>– Tán nem tudta, hogy ide jövünk, – füllentette Lőrincz, tudva
jól, hogy jóságos mamája sohase tenne fel az ő díszes kocsijára
befőzöttes üvegeket.</p>
<p>– Majd átmegyek egyszer hozzátok. Utoljára Lőrincz atyjának
esküvőjén jártam Kálmán. Szép hely, azt mondják, az a kertész
tervelte, a ki a pozsonyi Au-t, meg a bécsi Volksgarten-t,
igaz?</p>
<p>– Anyám is úgy mondja, felelt Lőrincz csendesen. Nem szokott
dicsekedni, egy világért se mondott volna el valami olyat, a mi
őket előnyös színben tüntette volna föl.</p>
<p>– Elmegyek akkor. Az «Aut» szeretem, a bécsi parkokat még
inkább. A fák, mezők, ifjúságomra emlékeztetnek, de ah! (sóhajtott
komikusan) hagyjuk ezt. Majd vetek nektek kártyát. Hisztek a kártya
igazságában?</p>
<p>– Ha a néni úgy parancsolja! – felelt Gábor mosolyogva.</p>
<p>– No nézzék, a két fiú nevet. Nem szabad nevetni… hisz a kártya
csak komoly dolgokról beszél. Élet és halálról, szerelemről. Igen a
szerelemről is. Ezzel hamiskásan hunyorgatva, a batiszt kendőjével
meglegyintette Gábor arczát. Szeretlek Gábor… apádra emlékeztetsz.
Apád meg sok mindenre! No, de hozzátok csak el a kártyáimat, ott
vannak az üvegszekrény párkányán. Úgy… ott az a csomag a Napoleon
császár szobra mellett. Tudod-e, hogy kicsibe mult, hogy Napoleon
unokahúga nem lettem? Nem tudjátok? Nos, egy kis Bonaparte, a
fenséges főherczegnő Mária Lujza <span class="pagenum"><a name=
"Page_152" id="Page_152">-152-</a></span> útján (ezzel kissé
felemelkedett székéről s bólintott fejével egyet), magyar vagy
osztrák grófnét akart feleségül. Nem tudom melyiket, de tudom,
előttem Attems-eknél is kopogtatott… kikosaraztuk.</p>
<p>– És miért?</p>
<p>– Mit gondolsz, csak nem megyek én egy kis korzikai polgár
unokájához. Hogy esetleg majd ne járhassak a bécsi udvarhoz, mint
madame Bonaparte… Mi jut az eszedbe?</p>
<p>– De hát akkor néni miért tartogatja még mindig a császár
mellszobrát?</p>
<p>– Ez más, ez emlék, azokra az időkre emlékeztet. Meg… – tette
hozzá hamiskásan nevetve – a férjemtől kaptam… Ezzel a szoborral
bosszantott mindig. Azt is mondta, ha gyermekünk lesz, Napoleonnak
kereszteltetjük. A gyermek nem lett meg… A férjem meghalt… Csak a
szobrom ne törjön össze.</p>
<p>Kétszer, háromszor köhintett, egyik kezével a fejkötője
szalagját igazította meg, majd mintegy álmokból ébredve, gyors
mozdulattal a kártyák keveréséhez fogott.</p>
<p>– Elébb emelj te Gábor, majd néked mondom meg a jövendőt előbb.
Úgy… no lám-lám, alig hogy osztok, már a piros dáma kerülget. Úgy
ám fiacskám. Szerelmes beléd valaki… valaki, a ki nincs innen
messze. Sieh’ das gute liegt so nah’. Ugyan ki lehet? Ki lehet…
nevette az öreg asszony és meglegyintette ismét Gábor arczát. –
Született Don Juan, a hány város, annyi lányka. Ismerjük a Márfay
fiúkat, mind egyformák, ismerem <span class="pagenum"><a name=
"Page_153" id="Page_153">-153-</a></span> őket, mind a hány, mind
szerelmes volt belém… a Kázmér, a Niki és azt hiszem atyád is,
pedig akkor már öreg voltam. Téged is csak a vénségem ment meg, úgy
ám Gabriel… különben te is úgy járnál, mint a többi… De most te
Lőrincz, te emelj. Oh te rád kincs vár… gazdag lész, nagyon. De
hogyan? Utadba nincs, csak a fekete ember. Der treff König. Pedig a
házasság és a fény egymás mellett állanak. Gazdag nagy partiet
csinálsz… Csak a szerelmet, azt nem látom… Hol van! Ej, ej tu n’es
pas Niffor mon fils. Nálad is úgy kellene állni a constellátiónak,
mint Gábornál. Csak nem vagyunk partie-vadászok?… He?</p>
<p>Lőrincz ingerülten fel akart ugrani székéről, Gábor még
idejekorán észrevette és megnyugtatta öcscsét, intve néki és
szelíden mosolyogva reá. Az öreg herczegné nem vett észre semmit,
csak vetette a kártyát tovább.</p>
<p>– Koronák, királyok vesznek körül… fényes polczra jutsz – csak
kérlek, ne mondd el Tominak, mert sok álmatlan éjszakát okozna neki
az irígység… Mondd, szólalt meg egyszerre, letéve a kártyát és
stechert emelve szemeihez: Tetszik neked Bálványossy Julia?</p>
<p>– Ugyan néni, már te is?</p>
<p>– No, csak ne olyan ingerülten. Öreg néni kérdhet egyet-mást,
még olyat is, a mit különben még a páternek sem mondanánk el a
gyóntatószéken. Jól van, hát <i>még titok</i>. A Miczi él, hal az
eszméért. Lolly azt mondja, akkor bele jutna az öreg <span class=
"pagenum"><a name="Page_154" id="Page_154">-154-</a></span> Czéni
herczegné társaságába. Furcsa! Én nem törtem magamat annyira
hajdanában s azért mégis mindig az elsők között voltam. Persze én
nemcsak a férjemmel jártam a világba, volt minden ujjamra két
udvarlóm. Miczikének meg nincs más soha, mint az örökös Tomi! Nos
Niffor-Bálványossy, nem is rossz combinatio. Jól hangzik: gróf
Niffor Lőrinczné sz. Bálványossy Julia herczegnő. És mondd csak,
herczegnőnek fogod czímeztetni vagy csak grófnénak?</p>
<p>– De édes néni, eszembe se jut elvenni.</p>
<p>– Eh, tudom, hogy nem beszélhetsz. Trés bonne éducation. Nos, én
grófnénak neveztetném csak. Egy Niffor nagyon is jó arra, hogy
idegen czímmel traktáltassa a feleségét… Végre is mint család, a
mienk többet ér!</p>
<p>Lőrincz látta, hogy e thémába nyakig merült az öreg asszony,
tudta itt nincs más menekülés, mint a búcsúzás. Felkelt s vele
Gábor, azután kezet csókoltak neki.</p>
<p>– Már? No de öreg asszony vagyok. Csak örülnöm kell, ha jöttök.
Visszatartani titeket nincs jogom, nem is tehetném. Néha jertek el
hozzám, majd beszélünk másról is. Aztán nem is vagyok olyan nagyon
előitéletes, én nem hiszek ezekben a lapokban… No, de majd máskor.
Az anyátokat csókoltatom s küldjön nékem abból a jó befőzöttből,
nagyon megköszönöm, ha küld.</p>
<p>Az ajtóig kisérte őket, ott lábujjhegyre pipiskedve, megcsókolta
a két fiú homlokát, majd könnyed bókkal visszatipegett kanapéjához.
<span class="pagenum"><a name="Page_155" id=
"Page_155">-155-</a></span></p>
<p>Az előszobában már a két komorna várt reájuk. Egyszerre beszélt
mindkettő. Elmondták, hogy ez a hely (hol negyvenöt éve vannak)
türhetetlen, az öreg főméltósága nem tudja őket az idegenektől (az
alatt Tomi cselédjeit értették) megvédelmezni. Nem ád nekik elég
bért, a mostani cselédek sokkal több fizetést kapnak. Nem bánik
velök jól stb.</p>
<p>Gábort a jó Isten tudja mi szállta meg, de szokása ellenére,
egyszerre nyersen, kiméletlenül leszidta őket.</p>
<p>– Hallgassanak. Ha nem tetszik a hely, ám menjenek. Kapunk
komornát annyit, a mennyi csak kell. És főleg pedig bánjanak
tisztességesen a főméltóságával… értik!</p>
<p>A két komorna elhökölt. Ehhez nem voltak szokva, Miczi és Tomi
még rendesen egy negyed órai audientiát adtak nékik… És ezek? Mit
tehettek? Bókolva lekisérték őket a lépcső aljáig és számtalan
«kiss die Hand» kiséretében kifejtették, hogy tulajdonkép nem «úgy»
értették a dolgot. Majd összedugott fejjel visszasiettek, a mai
fiatalságot szapúlni.</p>
<div class="chapter">
<h3>35.</h3>
</div>
<p>Úgy négy óra felé pompás négyfogatú mailcoach állott meg az
újvári kastély udvarában. Bálványossy herczegné leányával és két
fiával, Miklós és Márton herczegekkel érkezett rajta. Gábor és
Lőrincz a szobájukból nézték érkezésüket. Az egész inas-ármádia, a
legnagyobb díszben futott le eléjük.</p>
<div class="figcenter" style="width: 376px;"><a href=
"images/i009hq.jpg"><img src="images/i009.jpg" alt=
"Pompás négyfogatú mailcoach állott meg az udvarban." title=
"Pompás négyfogatú mailcoach állott meg az udvarban." /></a>
<p class="caption">Pompás négyfogatú mailcoach állott meg az
udvarban.</p>
</div>
<p><span class="pagenum"><a name="Page_156" id=
"Page_156">-156-</a></span></p>
<p>– Úgy látszik, várták őket – mondta Gábor. Tán táviratozott
értök a gondos Miczi – tette hozzá.</p>
<p>– Nem lehetetlen, hisz erővel el akarják általam vétetni a kis
Juliát. Nem mehet mégsem olyan igen jól a dolga Bécsben, hogy én
rám szorultak.</p>
<p>– Jól megy, de tán kérője nincs. Ma már ritka madár a komolyan
számbavehető partie – nevetett Gábor – de menjünk le, mulatságos
lesz az érkezésüket látni. Kiváncsi vagyok, mennyire feledkezik meg
megint magáról Miczi.</p>
<p>Lementek a nagy salonba. Ott voltak már mind, együtt. Az öreg
Bálványossy herczegné Mária Teréziára emlékeztetett. Ősz, majdnem
egészen fehér haj, erős vonások, hajlott orr. Erős, majdnem túlerős
termet, a melyet igazán csak királynői mozdulataival mentett meg.
Leánya, Julia, hasonlított hozzá, csak soványabb kiadásban. Magas
szikár leány volt, túl hosszú karok és lábakkal. Sas orra, sűrűn
összenőtt szemöldökei voltak. Typikus bécsi kisasszony volt,
mozdulatainak merevségében csak úgy mint öltözési modorában, csak
mint argotjában. Külsőleg sokban hasonlított Lollyhoz.</p>
<p>Két fivérének (Niki és Stapszi herczegeknek – ez volt a
gúnynevük) soványságával csak öntudatosságuk tarthatott lépést.</p>
<p>A mint Gábor és Lőrincz beléptek a salonba, Miczi már ott
hajlongott az öreg herczegnő előtt, csókolva arczát s két
kezét:</p>
<p>– Comme tu es gracieuse chére Leonie. Nem is mertem reményleni,
hogy eljön. De egy világért <span class="pagenum"><a name=
"Page_157" id="Page_157">-157-</a></span> sem… Ilyen sárban! Mert
úgy-e, nagy sár van? Aztán a Bálványossy vár kocsi-útja oly
meredek… Na persze, oly kitünő kocsissal, mint prince Niki!…</p>
<p>– Én hajtottam, nem a bátyám. Tudok én is egy kicsit hajtani, ha
nem is születtem majoresconak, mint a Nikerl! – kiáltott szavába
rikácsoló hangon Stapszi.</p>
<p>– Ahá Stapszi herczeg? Fieus ő hajtott. Tudom, milyen nagy
kocsis, hisz a mult esztendőben a rotundában nyert is az egyik
versenyen… De igazán édes Leonie tu es adorable…</p>
<p>– Eljöttem s nem bántam meg. Az igaz, kicsibe mult, hogy kétszer
fel nem fordultunk, daczára, hogy a monarchia két leghíresebb
sportsmanje ült a bakomon. Se baj. Bár nem volna valami igen híres
dolog a meredek bakról (magam se tudom, hogy ültethettek engem oda
föl – engem vén tyúkot!) lerepülni!</p>
<p>– Talán pihenni fogsz ebédig.</p>
<p>– Nem szoktam. Nincs a véremben. Soha életemben nem aludtam
nappal. Tán a fiúk lemennek egy kicsit szundikálni. Mi? De nini,
most veszem észre, hisz azok a cousinjeid. Ah a Lőrincz! Vegye úgy
Lonczi gróf, mintha magáért jöttünk volna idáig… És a fiatal
Márfay. Tiens, hazajött?</p>
<p>És elővéve lorgnette-jét, végig mustrálta a két fiút tetőtől
talpig, akár mintha csak paripák vagy csinos bútorok lettek
volna.</p>
<p>– Ez Márfay, minden mozdulata, minden vonása Márfay. Furcsa,
mennyire rajta a két fiún a <span class="pagenum"><a name=
"Page_158" id="Page_158">-158-</a></span> két család jellege. Az
egyik a szőke Márfay, a másik a tüzes… no nem… a barna Niffor.
Egyik holdsugár, másik délinap. Régi tánczosaimra
emlékeztetnek.</p>
<p>Ez alatt Julia is oda ment a két fiúhoz és férfias mozdulattal
megszorította a kezüket.</p>
<p>– Márfay még nem ismeri a két bátyámat, ez itt a Niki, ez meg a
Stapszi… Becsületes nevükön Miklós és Márton.</p>
<p>A fiúk kezet szorítottak. Lőrincz kissé el volt fogulva, tul
sokat udvariaskodott, segített a herczegnének köpenyét levenni,
Juliának pár szót mondott «pompás arczszínéről», beszélt, beszélt,
maga se tudta mit és miért.</p>
<p>– És Lolly… merre jár? – kérdte Julia.</p>
<p>– Óh, az istállóban bizonynyal, – felelte éles hangon a nénje –
istálló hetessége van.</p>
<p>– Nékem is Miczus, felelt neki Julia, le megyek hozzá.</p>
<p>– Előbb azonban átöltözünk édesem. Öt óra, van s ti hatkor
esztek. Höchste Zeit, – mondta a herczegné.</p>
<p>E perczben a salon ajtaja feltárult és Czobor Lipót lépett be
rajta, nem éppen salonképes öltözetben. Nyakán az ing nyitva, a
gallérját csak egy kis madzag tartotta össze. Nyakkendőnek se híre,
se hamva. Salonkabátja teljes, de teljes telí pecséttel, nadrágja
alúl rongyos, egyik czipője felhasadva, úgy, hogy a hüvelyk-ujja
kikandikál belőle. Úgy látszik azonban, fogalma se volt
kinézéséről. Egyenesen oda ment Miczihez s kezet nyújtott neki.
<span class="pagenum"><a name="Page_159" id=
"Page_159">-159-</a></span></p>
<p>– Ki ez? – kérdte bámulva az öreg herczegné Tomit, ki halálra
válva nézett a jövevényen végig.</p>
<p>– Oh?… <i>ez</i>. Ez a Czobor Poldi… tudja herczegné… igen, egy
távoli rokonunk, – mondta halkan.</p>
<p>Gábor, ki mellette állott s minden szavát meghallotta,
ingerülten felpattant:</p>
<p>– Nem olyan igen távoli rokonod bíz ő. Nékem csak úgy mint
neked, másodfokú unokatestvérem. A mellett meg mint tudod,
családjaink igen gyakran házasodtak össze. Nagytehetségű ember,
kire büszkék lehetünk.</p>
<p>– Igen, igen… csak hát… bolond. Tudja herczegné, bolond.</p>
<p>– Van <i>annyi</i> esze, hogy <i>sokan</i> bolondnak tartják –
folytatta Gábor mind hevesebben.</p>
<p>Az öreg herczegné látva, hogy kettőjük között a beszélgetés mind
élesebb lesz, oda ment Miczihez (ki sápadtan, az ingerültségtől
reszkető ajakkal igyekezett Poldinak pár szót kinyögni). – Édes
Miczi – mondta derült hangon a herczegné – mutasd be a cousinodat
nékem.</p>
<p>– Nem az, csak a férjemé, – rebegte elhaló hangon Miczi. –
Czobor Lipót <i>báró!</i> – mutatta be a határozott felszólításra,
Poldi czímét erősen hangsúlyozva.</p>
<p>– Óh örülök. Nagyatyja, a megboldogult kanczellár, nagy
pártfogóm volt a bálokban. Örülök, nagyon örülök, hogy találkoztam
az unokájával, különben Czobor-Bálványossy c’est cousin, úgy-e
Stapszi? Te ismered ki köztünk a legjobban magadat a genealogiában.
<span class="pagenum"><a name="Page_160" id=
"Page_160">-160-</a></span></p>
<p>– Eddig azt hittem, hogy rokonunk – súgta oda félhangon Stapszi
Lőrincznek nevetve, aztán megemberelve magát, kifejtette a két
család gyakori összeköttetését.</p>
<p>– Így, Poldi öcsém, engedd meg, hogy tegezzelek – mondta a
herczegné s kezét nyujtotta a festőnek, ki azt önkénytelenül
ajkaihoz emelte.</p>
<p>– Mais allons… de hisz… így! chère Leonie, <i>mi is</i> rokonok
vagyunk. Tomi nagyanyja a kanczellár húga volt.</p>
<p>– Ah, az igaz… persze. No, hát akkor <i>mi is</i> rokonok
vagyunk. Majdnem elfeledtem! De hát mi Miczikém, mi már rég
tegeződünk!</p>
<p>– De… ha a herczegnő… úgy gondolom… hebegte Tomi.</p>
<p>– Ah maga? Igaz… no hát akkor tegeződjünk mind össze, nem bánom.
Mert hát így a Czoborok révén Gáborral meg Lőrinczczel is rokonok
vagyunk, csak úgy mint Tomiékkal. Julia tegezheted újon felfedezett
unokabátyáidat.</p>
<p>És Julia oda ment Poldihoz, kezet szorított vele.</p>
<p>– Bemutatom magamat néked, ujdonsült unokahúgod Bálványossy
Julia vagyok.</p>
<p>Poldi udvariaskodva kezet fogott vele, bár egy csepp hatást se
tett rá a fiatal herczegnő ajánlata.</p>
<p>– De most már alavanti! Menjünk gyerekek, mert még elkésünk az
ebédtől. Egy óráig csak eltart, míg kiöltözünk!</p>
<p>Miczi az asszonyokat kísérte el, Tomi a két Bálványossy fiút.
Gábor, Poldi és Lőrincz szobáikba mentek. <span class=
"pagenum"><a name="Page_161" id="Page_161">-161-</a></span></p>
<div class="chapter">
<h3>36.</h3>
</div>
<p>– Hát te veled mi történt öreg vakand, hogy úgy megugrottál.</p>
<p>– Hát… megugrottam – mondta az öreg kutya misztikusan. Állát
egyik kezébe temetve, nagy salonkabátjába szinte eltűnve, guggolt a
széken.</p>
<p>– Aztán hol jártál? – kérdte Lőrincz.</p>
<p>– Te, Gábor, van kedved feljönni a sajtosokhoz?</p>
<p>– Mikor?</p>
<p>– Holnap.</p>
<p>És Gábor Lollyra gondolt, aztán egyet simítva homlokán: – nem
bánom, felmegyek… de… miért?</p>
<p>– Miért? Hisz egyszer azt mondtad, érdekelne a havasok
világa.</p>
<p>– Felmegyek bizonynyal.</p>
<p>– Hát én velem mi lesz, ha ti elhagytok? – kérdte Lőrincz
siránkozó hangon, komikusan.</p>
<p>– Te rajtad osztozkodni fognak a dámák. Itt maradsz
lány-inspektornak, tréfált Poldi.</p>
<p>– Akkor én se maradok. Én egy idő óta úgy félek a
comtesse-ektől. Azt találom, csak az egyszerű, a romlatlan…</p>
<p>– Mit értesz «romlatlan» alatt, kis király?</p>
<p>– Bolond Poldi, azt, ha a lánynak nincs selyem alsó
szoknyája.</p>
<p>– Az már más. Pedig látod… Én nem akarlak házasítani, nem az én
kenyerem, de ez a Julia helyes leány. <span class=
"pagenum"><a name="Page_162" id="Page_162">-162-</a></span></p>
<p>– Látod, Poldi, én is ezt akartam Lonczinak mondani. Éppen
nekivaló, higgadt, okos, elszánt leány. Kissé tán hideg, de azért
őt szereti s így annál dicsőbb. Tudja a kétszerkettőt, (hej, de
ritka tulajdonság, a mostani lányoknál) ismeri az embert s annyira
okos, annyira józan, hogy még tán az ilyen mi fajtánkbeli összetett
masinának is alá tudja magát vetni. Ehez pedig rengeteg sok józan
ész s nagy akaraterő szükségeltetik…</p>
<p>– Édes fiaim, hallgassatok el, mert bíz’ Istók!… Mondtam már,
hogy nem szeretem, ha házasítanak. Ezt tudjátok, vagy mi?</p>
<p>– Na, jó van gyermekem. Ezt csak úgy mellesleg mondtuk, úgy-e
Gábor. Mi <i>ehez</i> úgy se értünk!</p>
<p>– Hát így te is feljösz? – kérdte Gábor.</p>
<p>– Azaz még se mehetek. Mert akkor a vaddisznó-vadászat czíme
alatt kéne mennem, úgy meg Tomi, meg a Bálványossy fiúk is velünk
tartanának.</p>
<p>– Ebből pedig nem kérünk!</p>
<p>– Nem ám.</p>
<p>– De, hát akkor így hagytok egyedül, ezzel a két lánynyal?</p>
<p>– Ne félj, Lonczim, nem esznek meg a lányok, kivált… Julia nem,
– nevetett Poldi nagyot.</p>
<p>– És… hánykor mentek?</p>
<p>– Tán holnap hajnalban, az éjszakát is ott töltjük s csak másnap
jövünk vissza. Majd meglátod Gábor, milyen az élet másik oldala,
az, a mely oly igen távol esik a tietektől… Az egyszerűség világa.
<span class="pagenum"><a name="Page_163" id=
"Page_163">-163-</a></span></p>
<p>És az öreg bölcs szinte végleg összeesett, feje egészen eltünt
kabátja szárnyai között, már csak az az óriási holdvilág világított
ki a karosszékből a feje búbján.</p>
<p>– Ist’s erlaubt? – kérdte egy rikácsoló hang.</p>
<p>– Szabad, – szólt Lőrincz.</p>
<p>A két Bálványossy fiú csörtetett be az ajtón.</p>
<p>– Hát itt laktok? Kerestünk már titeket az egész kastélyban s
nem tudtunk rátok akadni. Ki lakik itt közületek? – kérdte Stapszi
a fiatalabb, egy keskeny arczú, szőke pofaszakállas, sápadt,
savó-színű fiú, fürkésző arczczal tekintgetve körül.</p>
<p>– Én, Marczi, felelt rá Lonczi. Rendesen kereszt – s nem
gúnynevén nevezte a két fiút.</p>
<p>– Úgy-e bár, mi is laktunk e szobákban Niki?</p>
<p>– Azt hiszem, – felelt rá Niki közönyös hangon. A Bálványossy
herczeg egy kis faszéket lovagolt meg. Tisztára úgy nézett ki
rajta, mint egy telivér jockey. Simára fésült haj, majdnem
tökéletesen szőrtelen áll s ajkak, nagy ránczok (daczára 24 évének)
a két pofáján. Zöldeskék, hideg, metsző szemek, gúnyos ajk, vékony,
felfelé álló orr. Nem volt e két fiúban semmi, a mi magyar eredetre
vallott volna. Telivér osztrák volt mind a kettő s inkább
Máriahilf, mint a Herrengasse felé húzott.</p>
<p>Anyjok ősrégi magyar családból származott, de azért a
Bálványossy csak kiütött rajtuk, a mely nemzetség (mint a hogy ezt
Stapszi igen gyakran el is szokta mondani) 9 ízben házasodott össze
osztrák családokkal, «még pedig a javából», szokta ilyenkor hozzá
tenni Niki. <span class="pagenum"><a name="Page_164" id=
"Page_164">-164-</a></span></p>
<p>– Hát, ez a te szobád. Hé, csinos toilette-ed van. Hol
csináltattad?</p>
<p>– Pesten, tudod annál a fodrásznál, a kinél egyszer együtt
voltunk.</p>
<p>– Ah há! De úgy-e furcsa Niki, hogy Pesten az ezüst
toilette-eket egy fodrász állítja össze. Komische Stadtl. No
nálatok minden furcsa, nem olyan, mint más normális helyen.</p>
<p>– Mit nevezesz te normális helynek? – kérdte Gábor kissé
nyersen.</p>
<p>– No… egy nagy várost, Bécset… vagy!</p>
<p>– Vagy?</p>
<p>– No, Bécset. Más várost nem ismerek, másutt még nem voltam. Nem
utazhatott mindenki annyit, mint te, hiszen te olyan vagy… No igen,
mint ez a táska.</p>
<p>– Olyanabb, – felelt neki tréfálva Lőrincz – ez a táska éppen
csak Pestig volt.</p>
<p>– De, ti mind ilyenek vagytok – szólalt meg Niki vontatott
orrhangon, mint a hogy ez a Bálványossy nemzetség fejéhez illik. –
Csak Pest és Pest. Enfin, ha nincs más, hát jó az is. Én unnám azt
a kis fészket.</p>
<p>– Nekünk Pest a világ közepe, – szólalt meg félhangon,
hunyorgatva a félszemével, Poldi.</p>
<p>– Néked is? Ez nem rossz. Pedig néked még arra nincs jogod, hogy
chauvinista legyél, egy ilyen kóbor legénytől az ember inkább azt
várná, hogy mint a czigány, hazátlan legyen… No, de nekem mindegy.
Legyetek mind «budapestiek». Azért «es giebt nur a Wean»… Kérdezd
meg csak Lollytól, <span class="pagenum"><a name="Page_165" id=
"Page_165">-165-</a></span> hogy nincs-e igazam… No, de most
Lőrincz, nyilatkozzál, jó, hogy eszembe jut. Mit tartasz a kis
sógornőről, mi?</p>
<p>– Nem az, csak úgy parasztmódra… Én csinos, szeretetreméltó
lánynak tartom.</p>
<p>– S azonkívül?…</p>
<p>Lőrincz nem szólott.</p>
<p>– És te, – kérdte Poldi Nikit kiváncsi, naiv arczczal.</p>
<p>– Én jucker-komtessnek tartom.</p>
<p>– Hát, ez mi? – kérdte Poldi még ártatlanabb
arczkifejezéssel.</p>
<p>– Ezt se tudjátok. Pedig ezt a typust Pesten is ismerik nagyon.
Nos… ime a természetrajza: Tartozik a jól «született»
hajadon-világhoz. Erkölcsei, szokásai férfiasak. Testén majd mindig
férfias Ultzl-féle ruha, férfiing és férfinyakkendő. Olyanféle
rövid óraláncz, mint a milyet huszártisztek hordanak lovaglásnál,
végén lecsüggő nagy Szent-György tallérral. Férfias mozdulatok,
angol férficzipő alacsony sarokkal. Szokott dohányozni annyit, mint
mi, tán többet…</p>
<p>– Hisz nemsokára már csak az asszonyok fognak dohányozni,
ezeknek még lesz idejük rá – szólalt közbe Poldi a legkomolyabb
arczczal.</p>
<p>– A typus érdekesebb példányainak – folytatta Niki – salon
helyett dohányzója van, hol maga fogad, megvetve a garde des
dames-ok elavult typusát. Egyedül hajt ki, egyedül lovagol.
Hetenkint intim körben összejő barátnőivel s ha jó kedvök szottyan,
meghívnak egy-két urat is teára (a házi <span class=
"pagenum"><a name="Page_166" id="Page_166">-166-</a></span>
kisasszony mamája lévén az egyetlen jelenlevő garde des dames). De
ezen kiválasztott uraknak sok mindent kell tudni, hogy a lányok el
ne unják magukat. Nem kell kímélni ötleteiket, a melyek néha még
gorombák is lehetnek, hogy hatást csináljanak. A jucker-lány
összetart, vállvetve bolondítván a férfihadat. A jucker-lány, úgy
mint a fiatal asszony, néha hord már ékszert is, ismeri az utolsó
kuplét és a jucker-lány arra született, hogy jövendőbeli férjét
megjuckolja halálig…</p>
<p>– S azt hiszed, Lolly grófnő is csak ilyen
«jucker-comtesse»?</p>
<p>– Csak ilyen?…</p>
<p>– Hát elvennél egy ilyen lányt?</p>
<p>– Hm. Ez már más kérdés, tekintetbe véve azt, hogy a feleségemet
végre is csak magamnak veszem el.</p>
<p>– Lehet másnak is? – kérdte komoly csudálkozó arczczal
Poldi.</p>
<p>– Igen, lehet – folytatta Niki alig hederítve rá s még tovább
praelegált volna, ha ebédre nem hívják őket. Mire a két Bálványossy
ijedt arczczal szobájába szaladt, hogy még, szerintök hiányos
toilette-jöket bevégezzék.</p>
<p>Poldi, Lőrincz és Gábor a nagy salonba mentek.</p>
<div class="chapter">
<h3>37.</h3>
</div>
<p>A salonban még csak Miczi volt egyedül. Amint beléptek, magához
intette Gábort.</p>
<p>– Te, néked is lehetne valamivel több belátásod… ilyen jelenetet
csinálni. Ezt tanultad <span class="pagenum"><a name="Page_167" id=
"Page_167">-167-</a></span> külföldön – súgta neki halványan,
reszkető ajkakkal.</p>
<p>– Micsoda jelenetet… ah igen, Poldit illetőleg…</p>
<p>– Igen, azt hiszem, mindenki zavarba jönne, a mi esetünkben.
Képzelheted milyen unalmas reánk nézve, hogy <i>épp</i> most
jött…</p>
<p>– Éppen most? Mit értesz az «éppen most» alatt? – kérdte Gábor
gúnyosan.</p>
<p>– Na igen, most, hogy a Bálványossyék is itt vannak.</p>
<p>– Hisz így ennek csak örülhetsz, most már legalább tegeződhetsz
velök.</p>
<p>– Na, bizony… Nagy dolog is az. Hisz majd az összes bécsi
urakkal tegeződöm, – felelt rá Miczi kérkedve, még mérgesebben.</p>
<p>– De, csitt… jönnek… ah, liebe Leonie, schon fertig? – szólalt
meg egyszerre mézes hangon s oly gyors mozdulattal ugrott le a
chaise-longueról, hogy kivágott czipőjének két sarka nagyot koppant
a parquetten. Ebben a hirtelen átmenetben benne volt a kis
asszonyka egész lénye.</p>
<p>– Pontosságra tanított már az édes anyám is – mondta a
herczegné.</p>
<p>– Azért vagyunk mindig az elsők a bécsi picnickekben – nevette
Julia, kezet fogva Miczivel.</p>
<p>– És a fiúk? – kérdte Miczi a nagy intimitás hangján.</p>
<p>– Óh, azok nem tanultak tőlem. Mindig elkésnek.</p>
<p>– Úgy mint én, oh pardon herczegné… De <span class=
"pagenum"><a name="Page_168" id="Page_168">-168-</a></span> én is
olyan vagyok, mint uraink most rendesen – nyafogta Tomi berohanva
az ajtón, az estélyi smokingban, még áttetszőbbnek, még
soványabbnak, még hosszabbnak látszván.</p>
<p>– Igen, most az urak késnek el. Sokat tanultak mitőlünk… s mi
sokat tőlük. No, de nem csoda, – nevette mély hangján a herczegné –
annyit voltunk együtt!</p>
<p>E perczben az ajtó két szárnya feltárult s az öreg Stázi
herczegné tipiskélt be rajta, ünnepi köntösben s abban a főkötőben,
a melyet Miczi a nagy alkalmakra hozatott neki Párisból.</p>
<p>Mindenki bókolt, amint belépett, még a herczegné is, ki oda
sietett hozzá, aztán megcsókolta kezét, két arczát.</p>
<p>– A kedves Leonie… milyen öröm, milyen meglepetés. Hogy örülök,
hogy láthatlak – súgta gerle hangján az öreg asszony s oda vonta őt
egy kanapéra és tüstént mély társalgásba merült vele.</p>
<p>Lolly édes atyjával s Hanzival érkezett. Az utóbbiak még nem
látták a Bálványossyakat, Hanzi tüstént Julia mellé ült és
bolondozni kezdett vele, a diplomata pedig, a két öreg asszony
mellé telepedett a kanapéra és most mind a hárman úgy látszik
világrendítő fontosságú dolgokat beszéltek meg, mert egyiknek
nagyobb fontoskodással járt a szája, mint a másiknak. Lolly a három
fiúhoz lépett.</p>
<p>– Na, Poldi báró, hát mit fest? Mikor látjuk már képeit.</p>
<p>– Majd jövőre hozok vásznat is magammal. <span class=
"pagenum"><a name="Page_169" id="Page_169">-169-</a></span></p>
<p>– Ah há, jövőre! Ezt ismerjük már. Maga csak olyan festő, mint a
milyen zenész a Lőrincz gróf… Maguk csak önmaguknak művészkednek,
mi nem látunk, nem hallunk belőle semmit.</p>
<p>Miczi most nem annyira azért, hogy Poldival szemben elkövetett
hibáját tegye jóvá, de hogy a Bálványossyék előtt elkövetett
ügyetlenségét kijavítsa, leereszkedett ehez a csoporthoz is, sőt
még Poldit is «megtisztelte» megszólításával.</p>
<p>– Ah, a Poldi képei… tiens, nem rossz ötlet. Hát Poldi még
képeket is festett?</p>
<p>– Hát még nem jártál őszszel Pesten a műkiállításon? – kérdte
tőle Gábor élesen.</p>
<p>– Pestre csak a lóversenyekre megyek, oda is csak néha – mondta
Miczi büszkén.</p>
<p>– Sajnálatos, valóban sajnálatos, még reád nézve is, mert ha
másért nem, Poldi képeiért is érdemes lenne kis székvárosunkba
lefáradni.</p>
<p>– Tudom, hogy ti egymást mind az égig dicsérítek. Te meg tán
versköltő vagy Gábor, hogy így jusson a családnak egy titkos
festője, zenésze és poétája…</p>
<p>– Nem, azt nem teszem Miczi, – nevette Gábor.</p>
<p>– Az, a mit Gábor gondol, az felér azzal, a mit én muzsikálok,
tette hozzá Lőrincz.</p>
<p>– Jó, hogy mondod. Messieurs et mesdames – szólalt meg Miczi
olyan erős hangon, hogy az ember azt se tudta honnan jő a hangja,
olyan élesen hangzott – gr. Niffor Lőrincz, a czigányok grófja, az
oly ritkán hallott zenefenomenon, ma este, ha úgy fog tetszeni
neki, hallatni fogja magát. <span class="pagenum"><a name=
"Page_170" id="Page_170">-170-</a></span></p>
<p>– De Miczi, mi jut eszedbe, – súgta Lőrincz neki réműlt arczczal
– hisz az én játékom nem közönség elé való, – folytatta
hangosan.</p>
<p>– De, igen, igen Lőrincz, játszanod kell, – hangzott minden
oldalról.</p>
<p>– Már oly rég vágyom hallani – mondta Julia, szembe nézve
vele.</p>
<p>– És én is – tette hozzá a kanapéról a herczegné.</p>
<p>– Tudod – súgta neki Stázi Tante, – legjobban otthon szeret
játszani a parasztlányoknak ez a vad fiú.</p>
<p>– Majd elhozatjuk ebéd után a czigányokat, kisérni fogják őt… ez
famóz egy heccz lesz – rikácsolta Tomi.</p>
<p>Lőrincz mit tehetett egyebet, hallgatagon köszönte meg a nem
kért kegyet, hogy meghallgatják.</p>
<p>– Mi lenne, ha ebéd után megugranánk? – kérdte Gábor halkan.</p>
<p>– Bolond gyerek, most már ki kell inni a feketelevest.</p>
<p>A komornyik jelentette, hogy tálalva van. A két Bálványossy csak
nem jött. Mielőtt párosba sorakozott volna a társaság, Stázi néni
egy ablakfülkébe tipiskélt s oda intette magához Gábort.</p>
<p>– Édes Gábriel, te jó fiú vagy, atyádhoz is hasonlítasz – súgta
az öreg asszony megcsókolva Gábor homlokát – sokat is láttál, de
azért engedd meg, hogy egyre figyelmeztesselek, mondta kissé
köhécselve s elég élesen – a cselédeimet majd csak én fogom rendre
utasítani… ez az én dolgom, <span class="pagenum"><a name=
"Page_171" id="Page_171">-171-</a></span> jegyezd meg jól fiacskám.
Pas de rancune n’est-ce pas? – csicseregte most már ismét vígan s
vissza tipegve Bálványossynéhoz s Klienigsteinhez a kanapéra.</p>
<p>– Egy kis ügyünk volt az öcsémmel, szót sem érdemel – mondta s
Klienigstein karján az ebédlőbe vonult.</p>
<p>E perczben lépett be a két Bálványossy nagy lármával vagy
négyféle nyelven mentegetve magukat, hogy elkéstek. Az ebédlőben
nagy pompával volt felterítve. Az asztal csak úgy görnyedezett az
ezüsttől, az abroszon szétszórt virágok voltak. Az «udvar» ma
másutt ebédelt.</p>
<div class="chapter">
<h3>38.</h3>
</div>
<p>Ebéd alatt általános tárgyakról volt szó. Csak a Bálványossy
fiúk s a Hanzi vicczei villanyozták fel a kissé fáradt hangulatú
társaságot.</p>
<p>Ebéd után, a feketekávénál, Lolly odament Gáborhoz, ki a terem
egy sarkában meghúzva magát, egy albumot lapozott.</p>
<p>– Alig lehet magához férni.</p>
<p>– Én ugyanezt mondhatnám a grófnőről.</p>
<p>– Lássa… én házikisasszony vagyok itt. De majd később… jöjjön ki
az erkélyre… beszélgetünk.</p>
<p>– Ahogy parancsolja.</p>
<p>– Kértem. Adjon egy czigarettát Márfay, – tette hozzá hangosan.
Úgy, én most be fogom magának mutatni a bécsi Klienigstein Lolly-t.
Ezzel egyet fordult a sarkán s odament a két Bálványossyhoz.
<span class="pagenum"><a name="Page_172" id=
"Page_172">-172-</a></span></p>
<p>– Hanzi, menj a zongorához… mi pedig dalolunk, no kezd el a
Weaner Herzen-t.</p>
<p>S a leány oda állott a zongora mellé, egyik kezét annak a
széknek, a melyen Hanzi ült, a hátára téve, másikkal a taktust
verve, énekelni kezdett. Niki és Stapszi két oldalán álltak,
segítettek a lánynak fújni. Lolly kihívó mozdulattal kisérte a
kuplét, Niki a halántékán levő gyér hajat símogatta, Stapszi
jodlizott. Mindnyájának meg szinte karikát hányt a szeme.</p>
<p>Miczi karját a herczegnőébe fűzve oda állt a zongorához, Stázi
néni pedig, ki eddig valami pikáns történetkét beszélt el
fontoskodó arczczal Klienigsteinnek, abba hagyta mondókáját s
áhítatos arczczal, édeskésen mosolyogva hallgatta a kuplét.</p>
<p>Gábor, Lőrincz, meg Poldi szájtátva bámultak a kurjongató éneklő
csoportra.</p>
<p>A kuplét nem dalolták végig, az utolsó versszakot Lolly hirtelen
megszakítva, karját Niki vállaira fűzte s szédítő gyorsasággal
keringőzni kezdett el vele.</p>
<p>– És maga tán csak nem hágy ülve? – kérdte Julia Lőrinczet,
merészen oda állva elé.</p>
<p>Ezek is tova siklottak… e perczben a salon tulsó ajtói
felnyiltak s a czigány-zenekar folytatta az elkezdett marsot.</p>
<p>Poldi odakúszott Bálványossynéhoz s neki és Stázi néninek
szörnyű borsos adomákat kezdett el beszélni s azok rendkívüli
érdeklődéssel hallgatták. Az öreg kutya szent arczokat vágva csak
beszélt, <span class="pagenum"><a name="Page_173" id=
"Page_173">-173-</a></span> a zene szólott, s Tomi öntelt
mosolylyal nézett végig az úgylátszik pompásan mulató
társaságon.</p>
<p>– Gábor!</p>
<p>– No, Lonczi, mit akarsz?</p>
<p>– Ne mennénk…?</p>
<p>– Csak tánczolj tovább… nézd, Lolly intett néked.</p>
<p>Most Hanzi is felugrott a zongorától és a haldokló Miczit
repítette végig a termen.</p>
<p>Egy óra multán abbahagyták a tánczot. Lőrincz lassú, fáradt
mozdulattal kivette a primás kezéből a vonót. De korántse játszott
oly melegen, mint szokta, minden pillanatban megszakította a
játékát s mentegetőzni kezdett, hogy nem szokott közönség előtt
játszani, hogy már oly rég nem volt hegedű a kezében, hogy így,
hogy úgy… végre egy félórai játék után belemelegedett s játszott
úgy, hogy még Poldi szava is elakadt a hegedűje hangjára.</p>
<p>Lolly kisuhant a balkonra, hol már Gábor várt reá.</p>
<p>Felettük a csillagos ég, álomterhes csillagos éjszaka,
akáczvirág illata a légben. Fülemüle száll a közeli erdőkben
Lőrincz hegedűje elsírja oda benn a szerelem dalát… csend a
szívben.</p>
<p>Pár perczig hallgattak.</p>
<p>– Ért már? – kérdte Lolly.</p>
<p>– Igen, értem már.</p>
<p>– Nem igaz, felelt rá hirtelen a leány, engem senkisem értett
meg, még önmagamat se értem.</p>
<p>– Mondja, mit akar nékem mondani?</p>
<p>– Azt akarom, hogy megértsen. <span class="pagenum"><a name=
"Page_174" id="Page_174">-174-</a></span></p>
<p>– Miért? Mi jó háramolhatnék ebből magára és én reám?</p>
<p>– Azt akarom, hogy ne ily hangon beszéljen én velem.</p>
<p>– Mégis, azt hiszi az elébb…</p>
<p>– Nem hiszek semmit, nem tudok semmit. Nem is akarok tudni
semmit…</p>
<p>– Én azt akarom, hogy megtudjon mindent. Ah! Gyűlölöm ezeket.
Nézze ezt a hadat! Ezek a fiúk udvarolnak nekem, de azért sem a
Niki, sem a Stapszi el nem vennének soha. Szegény vagyok nekik, még
tán nevem sem elég fényes nekik a – Bálványossy herczegeknek. Hiába
van hatvan ősöm. Ez nékik nem elég… Pedig jó birkák ezek a fiúk.
Lágyak. Nem félek tőlük, nem tudom mit csinálnék belőlük, ha
feleségök lennék…</p>
<p>– Miért mondja el ezt… <i>mindezt</i> én nékem?</p>
<p>Lolly nem felelt, csak a hegedűszó hallatszott.</p>
<p>– Feleljen.</p>
<p>– Miért? Mert valakinek el kell, hogy mondjam. Maga az utamba
jutott, látom a homlokán, hogy becsületes. Azért nevezem így, mert
bár ezek mind tisztalelkű emberek, nem tudnám őket becsületeseknek
nevezni. Bizonyos perczekben nem lennének azok… Lássa én
jucker-lány vagyok. Tudja úgy-e, mi az, de hogyne tudná? Hát az, a
mi egy negyed óra előtt voltam; de azért nem mernék ezek közül
egygyel sem, tán a Poldi bácsit kivéve (s ezért nevezem bácsinak)
itt egyedül a csillagok alatt e tárgyról beszélni. Nem mintha
<span class="pagenum"><a name="Page_175" id=
"Page_175">-175-</a></span> félnék valakitől, ne értsen félre, csak
az önmagam méltóságától félnék. Egy hajszálnyival több, mint kéne…
s én leugranék fejjel lefelé erről az erkélyről, és <i>ezt</i> nem
kívánom magamnak…</p>
<p>– Itt hagyjam?</p>
<p>– Nem, <i>maga</i> maradjon. Magától félek. Maga maradhat itt. –
Mondja, hiszi hogy én szeretni is tudnék?</p>
<p>– Nem.</p>
<p>– Igaza van. Lássa, a kit én szeretnék, olyan nincs. A kit
annyira tisztelnék, hogy visszaadhatna önmagamnak. A ki azzá tenne,
a mi vagyok. A kitől félnék, mert ha lágy lenne velem szemben, erőt
adna önmagamat legyőzni, ha kemény, erőt elbirni sújtó kezét. Ismer
ilyen férfit?… Ugy-e nem?</p>
<p>– A maga környezetében nem.</p>
<p>– Ezért lássa, vígasztalásra szorulok. Szán engemet?</p>
<p>– Nem szánom.</p>
<p>– Köszönöm, ez jól esett. Nem tűrném el, hogy valaki szánjon.
Pedig magának feltártam a lelkemet… S így, jogot formálhatna
rá.</p>
<p>– Nincs a grófnővel szemben semmiféle jogom. Jöjjön be, lássa
megfázik, ki van melegedve…</p>
<p>– Maradjunk még, <i>benn</i> fázom, nem itt.</p>
<p>– Jöjjön, <i>kérem</i>, hogy jöjjön be.</p>
<p>És Lolly engedett. Lőrincz már bevégezte játékát. Túlságos
szomorú volt nékik, nem értették meg, de tapsoltak neki.</p>
<p>Most megint Hanzi ült a zongorához, egy bécsi dalra tanította a
czigányokat. <span class="pagenum"><a name="Page_176" id=
"Page_176">-176-</a></span></p>
<p>– Nem így van Hanzi, jaj de hamisan játszol. S oda állva mellé,
az új kuplét kifejező mimikával dalolni kezdte.</p>
<div class="chapter">
<h3>39.</h3>
</div>
<p>A társaság úgy tizenegy felé szétoszlott. Poldi hamarább
megszökött már, Gáborral elhatározták, hogy hajnalban indulnak a
sajtosokhoz.</p>
<p>Gábor Lőrincz szobájába ment. Pár perczig hallgattak, majd
Lőrincz törte meg a csendet.</p>
<p>– Nos, hogy állsz vele?</p>
<p>– Sehogy – s így a legjobb.</p>
<p>– De miért? Hisz szép, okos, megért téged… ez nem elég?</p>
<p>– Nem, mert én nem értem meg… én nem bízom benne. Tudja isten
miért, de sohasem hiszem azt, a mit mond…</p>
<p>– Bolond fiú, mindenkiben kételkedel.</p>
<p>– Én kételkedem? És <i>te</i> mondod ezt <i>nékem</i>.
Anyánkban, benned, Ádámban kételkedtem valaha?</p>
<p>– Én, a helyedben elvenném.</p>
<p>– Inkább vedd el te Bálványossy Juliát, öregem, jobb lesz, mint
tanácsokat adni nékem…</p>
<p>– Hát már te is! Nem szeretem, nem rokonszenves a családja…</p>
<p>– Pedig éppen ilyen feleség kéne néked. Egyenes, okos, kissé tán
hideg leány, ki miután szeret, éppen veled szemben érző. Kell-e
több ennél? Aztán olyan nyugodt, olyan összhangzatos, olyan
egységes a lénye. Semmi félszín, semmi árnyalat… olyan mint anyja,
jó magyarfajta. Szókimondó, itt-ott tán hatalmaskodó is, de azért a
<span class="pagenum"><a name="Page_177" id=
"Page_177">-177-</a></span> legjobb leány a világon, ki kitünő
élted párja lenne… ki…</p>
<p>– Ki, attól félek, egy szép napon el találna náspángolni –
vágott szavába Lőrincz nevetve.</p>
<p>– Bolond gyerek! És aztán? Az se ártana koronként néked… felelt
rá épp oly derült hangon kaczagva Gábor, – néked boldogságodhoz
csak egy dolog hiányzik s ez a családi élet. Tele vagy
jótulajdonsággal, a legérzőbb, legmelegebb ember vagy, kit ismerek…
csak – eddig érzéseidet méltatlanra pazaroltad. Pilléből fecskévé
kell válnod s fészket kell raknod fiú… Nehogy úgy járj öreg
napjaidra, mint Niki bácsi. Kár volna, ha egy Hausfräulein
oldalánál öregednél meg.</p>
<p>Gábor egyszerre, a Lőrincz arczkifejezését látva, tudatára
ébredt, hogy bár e perczben az igazság igéjét hirdette, rossz útra
tévedt. Megingatta öcscse bizalmát.</p>
<p>Megijedt. A szó szinte elakadt torkán. Egy pillanatig
hallgatott, aztán megragadta öcscse mindkét kezét, egész testében
megrázta, szinte ki akarta rázni abból a kedélyállapotból, a melybe
e perczben jutott.</p>
<p>– Higyj nekem, hidd el, ne érts félre, hogy bármikép is
beszéljek, vakon kell, hogy bennem bizzál… Hiszed azt, a mit
mondtam?</p>
<p>– De, hisz Gábor, figyelemmel hallgattalak, olyan szépen
beszéltél – felelte udvariasan mosolyogva Lőrincz.</p>
<p>– Meg akarsz házasítani, látom. Ezért hálás is vagyok.
<span class="pagenum"><a name="Page_178" id=
"Page_178">-178-</a></span></p>
<p>– Ne úgy fiam. Látod ez fáj. Légy egyenes velem, mond ki
mindazt, a mit e perczben érzesz, hogy így megérthessük
egymást.</p>
<p>– Hogyne, hogyne Gábor. Hisz tudod, hogy te vagy az én
«öregebb»-em.</p>
<p>– Ne tréfálj e perczben. Úgy se jő szívedből a tréfád.</p>
<p>– De ha biztosítalak, hogy nincsenek, – mondta Lőrincz és
átölelte bátyját. – Leszek pilléből fecske, ha az öregebbem úgy
akarja. Csak ne holnap még! Egy-két napig várj még!</p>
<p>– Ne tréfálj, érts meg. Hisz mindezt csak azért mondom, mert
<i>hidd el</i>, féltelek.</p>
<p>– Te is? – szólt most hirtelen, elváltozott, keserű arczczal
Lőrincz.</p>
<p>– Hát ki még?</p>
<p>– Óh, mind. Tomi és a felesége attól félnek, hogy mésalliance-t
csinálok, anyám, óh értem, ha nem is szólt… te, mindenki…</p>
<p>– Nos, egy okkal több, hogy megházasodjál. Akkor legalább
mindenkivel egy véleményen leszesz… de hát, felelj erre, ezentúl is
bizodalommal fordulsz hozzám?</p>
<p>– Ugyan kiben biznék, ha benned nem.</p>
<p>Átölelték egymást, de azért mind a kettő érezte, hogy maradt
vissza a lelkében valami, a mi, ha nem többel, de egy hajszállal
távolította el őket egymástól.</p>
<div class="chapter">
<h3>40.</h3>
</div>
<p>Gábor és Poldi hajnal óta jártak. Bebarangolták az ujvári havas
egész vidékét, végtére egy kis <span class="pagenum"><a name=
"Page_179" id="Page_179">-179-</a></span> szűk völgyben telepedtek
le. Hatalmas kősziklák vették a hasadékot körül, a hasadék közepén
tengerszem volt. Semmi nyoma az életnek. Távol, távol a
küzdelemtől, itt csak csend, nyugalom.</p>
<p>– Látod, ide járok el néha… Szeretem e helyet.</p>
<p>– Olyan mint egy Böcklin – mondta Gábor.</p>
<p>– Az olyan, ez a kis világunk egy része, hiszed, hogy még ez is
szervesen függ össze a Niki vénasszonyos tetteivel – nevetett
Poldi, bár igen komolyan értette.</p>
<p>– Hogyan érted? Magyarázd ki magadat. Érdekel a dolog…</p>
<p>– Nos, ez természetrajzilag épp úgy utolsó státiója a mi
mindenségünknek, mint szegény öreg Nikink. A sajt-tenyésztés füvei,
tájképe, a szál erdők ősfái után jön a magasztos pusztulás, a
tengerszemek sziklavilága… értesz?</p>
<p>– De hát a mi talajunkat tán még meg lehet termékenyíteni!</p>
<p>– Mi rajtunk akarsz változtatni gyermek? Hogyan? Meg birsz
küzdeni a fajjal, elég erősnek érzed magad, szembe szállani azzal,
a mit századok állapítottak meg? Birsz új vért önteni ereikbe? Meg
birsz küzdeni századok öröklött, megcsontosodott erkölcseivel,
szokásaival? Birsz új érdeklődést önteni azokba, kik már igazán
semmi iránt sem érdeklődnek? Szinte megérezték, hogy már csak a
semmittevés-, a pusztulásra jók. Ültess hát e sziklákra pálmákat s
gyönyörködj benne. És miért tennéd, ambitió dolgozik benned vagy
mi?</p>
<p>– De hát akkor mit tegyünk?</p>
<div class="figcenter" style="width: 407px;"><a href=
"images/i010hq.jpg"><img src="images/i010.jpg" alt=
"– Olyan, mint egy Böcklin." title=
"– Olyan, mint egy Böcklin." /></a>
<p class="caption">– Olyan, mint egy Böcklin.</p>
</div>
<p><span class="pagenum"><a name="Page_180" id=
"Page_180">-180-</a></span></p>
<p>– Mit? Gyönyörködjél abban, a mit látsz. Hisz már maga ez a
látvány is ritka érdekes. Nézd… mily különös szép és gyönyörködtető
a rothadó anyag újjászületése, a kiválás processusa, hogy ád uj
életet az, a mi már maga életre képtelen. Trágyának nincs jobb
ennél… Engem érdekel.</p>
<p>– De hát sohasem érezted szükségét annak, hogy ezen
változtass?</p>
<p>– Öregen születtem, mint öreg halok meg… Sohasem akartam
változtatni ezen. Az ember egész jövőjével együtt születik.
Nagyjából elő van írva az útja… Tán változtatnak valamit rajta
külső körülményei, sokat mindenesetre nem… A végponthoz csak a vére
viszi. Nevelőkben nem bíztam soha… emberbarátokban se sokat.
Reformátorokban meg éppen nem hiszek.</p>
<p>– Hogyan?</p>
<p>– Nos, igen. A reformátorok, akkor midőn születnek, a kor szüli
őket. Nem ők a kort. Lárifári, összeteszem a két kezem s nem akarok
változtatni semmin. Nem ítélek el semmit, csak gyönyörködöm…</p>
<p>– De, abban, a mit itt látsz, tán csak nem?</p>
<p>– Ebben jobban, mint másban. Végre is még jobban érdekel mint
más, mert ugyanaz az anyag, melyből magam vagyok. Nem akarok az
ellen küzdeni, hogy egyszer el fogok pusztulni, ez ostobaság lenne.
Miért küzdenék hát az ellen, hogy a társadalmi tért, melynek egyik
kinövése én vagyok, elpusztuljon. A világon minden csak azért jött
létre, hogy végül elpusztuljon. <span class="pagenum"><a name=
"Page_181" id="Page_181">-181-</a></span></p>
<p>Gábor komolyan hallgatta. Érezte, hogy neki is igaza van,
érezte, hogy egy más hang ennek éppen az ellenkezőjét mondja a
lelke mélyén. Melyiknek higyjen?</p>
<p>– Nézd, Poldi, nem hiszed, hogy vannak emberek, kik annak, a mit
most elmondtál, épp az ellenkezőjét vallják?</p>
<p>– Hogyne. Ugyanannyian vannak, mint azok, a kik azt állítják.
Igazság nincs, csak egyéni vélemény… Az emberek között még vannak
olyanok, kik meg vannak győződve. Ez a fiatalabb, erősebb része az
emberiségnek. Ezek a küzdők. Vannak olyanok, kik gyönyörködnek,
ezek mi vagyunk, – mondta Poldi mosolyogva.</p>
<p>– De én küzdeni akarok!</p>
<p>– Ezt nem akarja az ember, hanem teszi. Te fiam még czinikusabb
vagy (kedvencz szavam, ne vedd rossz néven, ha rád is alkalmazom),
mint én. Úgy hiszem, a legokosabb úgy élni, mint a hogy <i>én</i>
élek. Én az úgynevezett igazság ezen oldaláról körülbelől meg
vagyok győződve. Te? meg vagy arról is győzve, a mit én mondok. Meg
ennek éppen az ellenkezőjéről is. Te fiam… küzdeni! Ugyan ülj le,
fáradt vagy, pihenj meg. Te nagyon is sok állomást tartanál még
addig is… míg csak irányodat megtalálnád. Tudod, ki küzd az egész
családunkban, ki az egyetlen?</p>
<p>– Nos?</p>
<p>– Miczi húgom. Ő tudja, mit akar s halad ezen az úton… «ah cette
petite vie mesquine de Budapest m’étouffe» mondta Poldi utánozva
Miczi <span class="pagenum"><a name="Page_182" id=
"Page_182">-182-</a></span> hangját. –? ’will halt a Weanerin sein.
Tudod, hogy bámulom e kis czinegét. Ennek van ereje… hidd el. El
fogja vétetni Lőrinczczel Juliát, Tomit kinevezteti valami fő-fő
udvari méltóságra, be fog jutni a bécsi legselektebb társaságba s
gyermekeit… tönkre teszi.</p>
<p>– De hisz ez az asszony nem a mi húsunk, vérünk.</p>
<p>– Nem-e? Ugyanaz a faj, mint a legalsóbbak, csak más formában.
Tót katuska ez is! Minden nyafkaságával, ravaszságával,
alattomosságával, a tót minden kicsinyességével… Idősebb nénje a
Niki bácsinak.</p>
<p>– De – szólalt meg Gábor határozott erős hangon – de hát most
azt mondd meg, én mit tegyek?</p>
<p>– De hát édes öcsém, mit akarsz te tulajdonképpen tenni?</p>
<p>– Nem ismered atyám végrendeletét?</p>
<p>– Hogyne ismerném. No és?</p>
<p>– De hát már ezért is <i>kell</i> valamit tennem.</p>
<p>– Nos, tudod, mit ajánlok én néked? Végy el egy jó erős, anyának
született alföldi vagy dunántuli nemes kisasszonyt, kinek családja
egész biztossággal nincs a mieinkkel össze keverve. Vedd el,
mondom, aztán telepedj le falun. Gazdálkodjál, nézd, hogy nő a fű…
s szüless újjá a szerelmedben…</p>
<p>– De hát bolond fiú, ez nem az, a mire szántak.</p>
<p>– Mondd, hát ambicziózus vagy? <span class="pagenum"><a name=
"Page_183" id="Page_183">-183-</a></span></p>
<p>– Bárcsak az lennék!</p>
<p>– Nos, hát akkor mit akarsz? Akkor úgy se csinálnál semmit,
biztosítalak. Csak elnyomnának azok, ha a legjobb akarattal
feküdnél is neki a dolognak, kiket kapaszkodási tehetséggel áldott
meg a sors. Az emberiség halad, halad előre s minket csak seper
maga előtt.</p>
<p>– De te festesz.</p>
<p>– Én festek. Magam se tudom, hogy miért. Tán ezzel elfelejtem,
hogy élek. Festek… mert azt hiszem, ez vígasztal.</p>
<p>– Ah há, tehát szenvedsz?</p>
<p>Az öreg bölcs végig tekintett kék szemeivel egy perczig rajta,
aztán felkaczagott:</p>
<p>– Beszélj csak a saját bajaidról, attól felmentelek, hogy az
enyémeket is végig hallgasd… no rajta, beszélj!</p>
<p>– Poldi, bocsánat!</p>
<p>– Nem sértettél meg. Rinoczérus bőröm van. Meg nem is akartál
sérteni, tudom… Te, tudod, hány szeretője volt Bálványossynénak? –
kérdte hirtelen s arcza eltorzult a nevetéstől; Gábor meglepetve
nézett rá.</p>
<p>– Nem, de miért kérded ezt?</p>
<p>– Hét s ezek között az atyád volt az utolsó – még a házassága
előtt. Ő még a «tett» embere volt. Kaczagott tompán s egyet lódítva
egész testén, felugrott ülőhelyéből s lengő hajjal lefelé kúszott a
szakadék keskeny szikla útján. Gábor elszomorodva ment az öreg
kutya után. Egyszerre Poldi ismét megállt. <span class=
"pagenum"><a name="Page_184" id="Page_184">-184-</a></span></p>
<p>– Rabszolgák vagyunk fiú, hibáinkon nem lehet változtatni. Azok,
a kik valamit elértek a világtörténelem folyamán – azok is rendesen
az emberek rossz tulajdonait hozták mozgásba – s nem erényeiket. Ha
ha – cynikus vagyok, az… az. Látom az életet. Te megjárod. Sokat
vársz az élettől. Ezt nem szabad. Nem álmokkal állunk szemközt,
hanem az élettel. Érted. Pozitiv dolgokkal.</p>
<p>– Mit nevezesz annak?</p>
<p>– No – majd elmondom. Hanem üljünk le, mert már fáradt vagyok.
Így ide – ez alá a kereszt alá. Furcsa hely ez arra, hogy az ember
oly iszonyú dolgokat mondjon, mint a minőket én e perczben mondani
készülök, ha, ha… nevetett az öreg kutya, kiben a cinismus került
megint felül. – Félsz Gábor? – félted az ártatlanságodat?</p>
<p>– Na, öreg, hagyjuk a tréfát.</p>
<p>– Hisz komoly vagyok. Nos – kezdem. Mi a szerelem czélja? A faj
fentartása. Jól van. És ezt a pap elé viszszük. No, én nem vagyok
ellene, azt találom, hogy oda való a pap elé, a sors tréfás volt ez
esetben is, mint mindig. No, de akik a «masinában» mást látnak. Ha,
ha, outfully shoking, mondanák barátnőid, a «Pall mall gazette»
missei. Ebből az aktusból fakad a házasság. Olvasd el Tolstoi
Kreuzer-sonátáját. Arról majd beszélek aztán neked. Gyermeki
ragaszkodás? Felülről van. Alulról?… No, de félek elrontom
étvágyadat, te pedig ma még a Miczi franczia konyháján vagy s ezt
nem szeretném, va gredin… <span class="pagenum"><a name="Page_185"
id="Page_185">-185-</a></span> mondta, s Gábor gyomrára ütött, – ez
az utad – látod ott az út végén, az a tündérpalota vár reád.</p>
<p>– És te? – kérdte Gábor.</p>
<p>– Én? Megyek a sajtosokhoz aludni. Festeni fogok ott
valamit.</p>
<p>Gábor ugyan azt szerette volna megjegyezni, hogy semmi
festőszerszámja nincs vele, de aztán lenyelte a szót.</p>
<p>– Unom a Miczi konfiture-jeit. Az öreg herczegnének meg már elég
disznóságot mondtam el tegnap, még rágódhatik rajta ma este is.</p>
<p>– Avanti signe – kiáltotta s aztán futólag megérintve Gábor
kezét, a hegyek irányába kezdett koczogni.</p>
<p>Gábor pár perczig lefele haladt, aztán megállt s utána
nézett.</p>
<p>Mily csudálatos lelki szövet. Mily óriási skálája az érzelmek- s
gondolatoknak. Ez ember, kit meghasonlott lelke bölcscsé tett,
ugyan annak a lelki szenvedésnek a humora néha sárral frecskelte
be. Mert nem volt méltó koronkénti viselkedése, szavai, önmagához.
Szavai nem egyszer határtalan cynikusak voltak s ebben kíméletet
nem ismert ő, ki más tekintetben oly gyengéd, oly finom érzésű
volt.</p>
<p>Nagyon fenn s nagyon lenn járt mindíg.</p>
<div class="chapter">
<h3>41.</h3>
</div>
<p>Csaknem elkésett az ebédtől. Már mind az asztalnál ültek, midőn
lóhalálban átöltözve, az ebédlőbe jött. A Bálványossyak már
elmentek. Neki nem volt terítve. <span class="pagenum"><a name=
"Page_186" id="Page_186">-186-</a></span></p>
<p>– Ah… de ilyen késő!… Már bocsáss meg, de asztalhoz ültünk. Azt
hiszem, ez a legudvariasabb volt, a mit tehettem.</p>
<p>– Hogyne, hogyne édes Miczi. Bocsáss meg, de hát olyan járatlan
utakon kódorogtunk, hogy nem csoda, ha elkéstem – szólt Gábor és
leült Lolly mellé, kinek másik szomszédja ma Lőrincz volt.</p>
<p>– Aztán Poldival voltál… nem rossz. Tulajdonképpen micsoda
különös passziója is van ennek a fiúnak, hogy így hegyen-völgyön
kóborol. Hogy meg nem unja – szólt Tomi vontatott hangon.</p>
<p>– Festőnek a természet egyetlen mestere – felelt meg neki Lolly
s Gábor szemei közé tekintett. Az hálásan mosolygott reá.</p>
<p>– Mindazonáltal illetlenek voltatok a Bálványossyakkal, ehez
kétség nem fér. Micsoda furcsa dolog volt így megszökni előlük?
Nyafogta Miczi, szemrehányó pillantásokat vetve Gáborra.</p>
<p>– Az igaz, bevallom, illetlenek voltunk. De hát be kell látnod,
oly rég nem láttam Poldit s annyi megbeszélni valónk volt
együtt.</p>
<p>– Na jó van, jó… absolutiót adok. Hanem máskor majd nem engedünk
néked ilyen «escapade»-okat. Nem hiába utazott, látott annyit az
ember, a látottak elbeszélésével tartozik is barátainak…</p>
<p>Ezzel a kesernyés grófné abba hagyta a thémát, a melyet
kimerítettnek tekintett s atyjához fordulva a Bálványossyakról
kezdett beszélni – kedvencz thémájáról.</p>
<p>– Mi azalatt – szólalt most meg hirtelen <span class=
"pagenum"><a name="Page_187" id="Page_187">-187-</a></span> Lolly –
nagy barátságot kötöttünk Lőrinczczel. Könnyű volt különben –
egymásban találtunk menedéket a Bálványossy had támadásai ellen, –
nevetett jóízűen ötlete felett. Lőrincz melegen nézett reá.</p>
<p>– Barátságot kötöttünk Lolly grófnővel – ismételte Lőrincz,
Gáborhoz fordulva, kissé a mentegetőzés hangján.</p>
<p>– Barátok voltunk már azelőtt is, magában. Azt akarom – így
szóltam ma Lőrincz grófhoz, kinek játéka annyi rokonszenvet
ébresztett a lelkemben – hogy bátyja távollétében – Gáborja legyek
neki. S ő elfogadta az ajánlatot.</p>
<p>Gábor Lőrinczre nézett. Ez maga se tudta miért, de zavarodottan
nézett bátyjára.</p>
<p>– Na, ez jól van így – mondta Gábor, egy pillanatnyi hallgatás
után – csak azt kívánom, kevesebbet harczoljanak együtt, mint a
mennyit mi szoktunk öcsémmel.</p>
<p>– Oh, mi nagyon megértjük egymást Lőrinczczel, legalább egy
thémát illetőleg.</p>
<p>– S mi az? – kérdte Gábor – majd észrevéve Lolly, hogy Lonczi
mereven szembenéz vele, boszankodott ügyetlen kérdése felett.</p>
<p>– Nos, a théma – a lovaglás meg a zene – nevetett Lolly, kissé
gúnyosan.</p>
<p>Mindhárman elhallgattak.</p>
<p>E közben Hanzi nagy zajjal, szörnyű meidlingeni bécsi nyelvén a
Bálványossy fiúkat utánozta: Ah Lolly – die wären etwas für Dich,
Gott wie dumm. <span class="pagenum"><a name="Page_188" id=
"Page_188">-188-</a></span></p>
<p>Miczi, sem az öreg diplomata nem voltak egy véleményen vele.
Kitünő derék, gentlemannlike fiúknak tartották. E felett aztán nagy
vita támadt, alig fogytak ki a pro- és kontrából. Az udvar – pedig
nézett és hallgatott.</p>
<p>Ebéd után Lőrincz, Miczi, Tomi s az öreg Klienigstein a
tarokk-asztalhoz ültek.</p>
<p>Az udvar tízkor visszavonult. Lolly Gáborral a kis dohányzóban
egyedül maradt.</p>
<p>– Igen, Gábor, összebarátkoztunk Lőrinczczel. Azt hiszem, megért
ez a fiú s elhiszi azt, hogy az vagyok, a minek látszom. Maga
kételkedik bennem. Hogy meri-e azt tenni?… Ne mentegesse magát,
érzem s ez bánt és ezért szeretném, hogy megismerne.</p>
<p>– Én nem kételkedem magában, mert nem tudom milyen <i>igazán</i>
s így nem is tévedhetek megismerésében.</p>
<p>– <i>Igazán</i> – a szót megnyomta. – Hát komédiásnénak hisz.
Miért lennék az… de nem mentegetem magamat, çá me daigne. Lőrincz
jobban megért. Tisztább lelkű fiú, mint maga. Jobban szeretem.
Igen… barátomnak fogom fogadni. Majd ha ő megismer… akkor majd tán
maga is meg fog érteni.</p>
<p>– Erre törekszem már rég. Nem voltunk eleget együtt. Tán ezért
félek magától.</p>
<p>– Mitől fél? Miben lehet ártalmára… Miért mondja el ezt
nekem.</p>
<p>– Mert úgyis tudja. Ezt érzem.</p>
<p>– Mást nem? <span class="pagenum"><a name="Page_189" id=
"Page_189">-189-</a></span></p>
<p>– Sok mindent, sokkal többet, mint a mennyit elmondani birnék…
Mit tervez a télire? – kérdte, hirtelen más thémára vivén át a
társalgást.</p>
<p>– A tél messze van még, még csak a tavasz «virágait» tapossuk.
Az őszt itt töltöm. A télen… istenem tán csak férjhez megyek
már.</p>
<p>– Magától függ.</p>
<p>– Igen, az izlésemtől.</p>
<p>Gábor nem akart arról beszélni, amit a másik hallani szeretett
volna, más théma pedig e perczben egyiküket sem érdekelte volna.
Majd pár perczig hallgattak, ez alatt Lolly gépiesen a fényképeket
nézte… majd hirtelen felugrott, átment a szomszéd szobába.</p>
<p>– Gábor szörnyen untatott, elálmosodtam. Megyek aludni. Adio la
compagnia. Ezzel búcsút véve – kitánczolt a salonból.</p>
<div class="chapter">
<h3>42.</h3>
</div>
<p>– Nagyon érdekel, – szólalt meg a mentegetőzés hangján Lőrincz,
midőn Gáborral egyedül maradtak hálószobájukban – aztán úgy
érdeklődik irántad. Már pedig látod, én akárkivel el tudnék – én az
oly unalmas társalgó – órákig beszélni rólad… az már barátom, ki
rokonszenvezik veled.</p>
<p>– Édes, öreg fiam, tudom, hogy így van. De hát Lolly rokonszenve
problematikus. Ne higyj neki. Azt hiszem, még arra is veszedelmes,
akit szeret. És barátsága?… Te rajtad keresztül akar engem
megismerni. <span class="pagenum"><a name="Page_190" id=
"Page_190">-190-</a></span></p>
<p>– Azt hiszed? – kérdte Lőrincz kissé sértett hangon.</p>
<p>– No, ezzel nem akarom azt mondani, hogy irántad nem
érdeklődnék… de hát… csak tudnám miért? Miért éppen engem? Vagy
igazán szeret? Vagy oly rosszul megy a dolga a bécsi világban? Ki
tudja…</p>
<p>– De szerény vagy Gábor. Hisz tudhatod, hogy mindenki érdeklődik
itt irántad, lehet mondani, a mióta élsz. De hogyne, hiszen atyád
végrendelete ugyancsak korán reád terelte a figyelmet.</p>
<p>– És te mit tartasz róla?</p>
<p>– Én egyenes, férfias, szókimondó, aranyszívű leánynak
tartom.</p>
<p>– Tán igazad van. Bárcsak úgy lenne. Meg volna könnyítve életem
– elvenném.</p>
<p>– Vedd el Gábor, vedd el – mondta Lőrincz hevesen.</p>
<p>– Meglátjuk… tán csalódtam ebben is? – kérdte önmagától Gábor, a
nélkül, hogy feleletet tudott volna adni saját kérdésére.</p>
<hr class="chap" />
<p><span class="pagenum"><a name="Page_191" id=
"Page_191">-191-</a></span></p>
<div class="chapter">
<h2><img src="images/ch6.png" alt="" title="" />MÁSODIK KÖNYV.</h2>
</div>
<h3>1.</h3>
<p>A kis körútról visszatérve, pár elragadó hetet töltött a két fiú
édes anyja oldalán. Mindegyik érezte, hogy tán megsértette
valamivel a másikat s így felül akarták egymást múlni a
szeretetreméltóságban. Lőrincz annyira ment ebben, hogy még pár
estére sikerült néki udvarát is eltávolítani, úgy, hogy a
legszűkebb családi körben töltöttek el pár boldog estét…</p>
<p>És oly jól esett mindkettőnek ott, így hármasban, a nagy lámpa
körül, a billiárd-szobában, az édes anyai szív melegénél,
elbeszélgetni az utolsó hetekben látott, tapasztalt dolgokról.</p>
<p>Az öreg asszony abbahagyta patience-ait, elhallgatta a két fiú
beszédét, majd maga is hozzá szólott, mindig jósággal, enyhén, nem
ítélve el egyik csudálatos rokonát se, mindeniket mentegetve,
magyarázva kicsinyes hibáik eredetét.</p>
<p>– Látjátok fiúk, ha olyan öregek lesztek, mint a milyen én
vagyok, sok mindent más szemmel fogtok ám látni. Addig majd a
szenvedés megtanít benneteket is az elnézésre. Nevettek a Niki
<span class="pagenum"><a name="Page_192" id=
"Page_192">-192-</a></span> bácsin!… Hej nékem sok galibát okozott
életemben. Már a te atyáddal (szólt Gáborhoz fordulva) kötendő
frigyemet is ellenezte, hát még a tiéddel… ez az öreg bolond mindig
irígykedett a Nifforokra. Ostoba viszály ez is, a mely két családot
tett századokra boldogtalanná… a helyett, hogy századok
boldogságában egyesítette volna. Második férjem ellen is mindig
áskálódott, midőn főispánná nevezték ki, nem szégyelte az ellenzék
élére állni s pártoskodni ellene… csak azért, mert ő is az akart
lenni. De hát én mindezt megbocsájtottam neki. Mert sajnálom, mert
tudom, hogy szerencsétlen ember, ki sokat szenvedett maga is, és
mint a kicsinyes embereket mind, úgy őt is megviselte a sok kis,
való vagy csak álmodott baj, melyek aztán az önmaga életét csak úgy
mint a környezetét tűrhetetlenné tették.</p>
<p>– És a lányok… mit tartasz a lányokról?</p>
<p>– Mit tarthatnék mást, mint ti mind. Szegény, szegény
boldogtalan teremtések. Sötét mult sötét árnyai. Nem e világba
valók.</p>
<div class="chapter">
<h3>2.</h3>
</div>
<p>Vagy tizennégy nap elteltével, egy reggel arra ébredtek, hogy
Lőrincz kanyarót kapott s egy pár napig nem hagyhatta el a szobát.
Pedig Lőrincz nagy mulatságokat tervelt, Gábor hazajöttének
tiszteletére tűzijátékot, bált akart rendezni. Szegény Lőrincz
bizony nem valami nagy örömmel vette tudomásul, hogy pár hétre el
van a külvilágtól zárva.</p>
<p>Gábornak ez mindegy volt. Sőt (be kell vallanunk <span class=
"pagenum"><a name="Page_193" id="Page_193">-193-</a></span>
önzését) még örült, hogy így többet lehet öcscsével. Egész nap
szobájában ült, felolvasott neki, beszélgettek jövőjükről…
légvárakat építettek. Este pedig az udvar jött be hozzá s nagy
kártya-partiekat rendeztek.</p>
<p>A betegség Ádámék látogatását is elnapolta. Hetekig nem jött
vendég a kastélyba.</p>
<p>Egy este Lollyról volt szó.</p>
<p>Lőrincz hevesen, csak úgy, mint már egyszer, oda vágta, hogy nem
érti bátyja viselkedését.</p>
<p>Miért nem veszed el, ne légy oly válogatós. Jobbat tán nem is
kaphatsz nála!</p>
<p>Gábor csudálkozva nézett reá. Öcscse mélyen elpirult s aztán
zavartan akadozva folytatta:</p>
<p>– Miért ne vennéd el, én azt hiszem, boldoggá tenne <i>még</i>
téged is.</p>
<p>– Még engem is? – kérdte Gábor élesen.</p>
<p>– Téged nehezebb lesz, mint mást.</p>
<p>– Miért?</p>
<p>– Mert nehezebben vagy megérthető, mint más.</p>
<p>– És <i>te</i> mondod ezt nékem.</p>
<p>– Én s miért ne mondanám én?</p>
<p>– Mert <i>te</i> vagy a legnehezebben érthető s legnehezebben
vezethető emberi lény, a kit ismerek… Gábor ezt hevesen mondta, a
mint kiszaladt a szó a száján, tudta, hogy öcscsét nagyon
megsértette. De már akkor késő volt.</p>
<p>– Igazad van, – mondta Lőrincz gúnyosan mosolyogva – én vagyok a
legkomplikáltabb masina, kit ismerek, de hát itt van az én jó
bátyám, leszen az a masinisztám, – s megölelte Gábort. <span class=
"pagenum"><a name="Page_194" id="Page_194">-194-</a></span>
Megölelte… de a csepp üröm ott maradt a lelke mélyén, egy csepp
üröm… Meg a Lolly képe.</p>
<p>Pár napra ezután Lőrincz már majdnem tökéletesen helyreállt. A
parkba már kijárhatott, sőt már egy este ki is lovagolt. Egy este,
úgy fél kilencz felé, éppen midőn vacsorához indultak volna,
félreverték a szomszéd falu harangját. Lángtengerben állott a
szomszédos Ballaháza felső része, a czigányváros. A kastély férfi
lakói pár percz alatt tűzoltó-díszben rukkoltak ki, uradalmi
tisztek, cselédek, mind, az egyik öreg komornyik, egy inas és – a
lábbadozó Lőrincz híján.</p>
<p>Gábor is ment volna, de édes anyja visszatartotta</p>
<p>– Ne menj, látod Lőrincznek nagyon rosszul esne.</p>
<p>Gábor megértette – s hon maradt.</p>
<p>A vacsora is így késett. Már kilenczre járt az idő s még szó se
volt a tálalásról.</p>
<p>A billiárd-teremben voltak. Lőrincz idegesen próbálgatott egy
nehéz formát a billiárdon. Csak a billiárd-golyók koppanása
hallatszott, különben mélységes csend volt. Az öreg grófné
patienceokat rakott, Gábor olvasott. Egyszerre Lőrincz letette a
dákót és sápadtan a felindulástól, reszkető hangon így szólt.</p>
<p>– És… az bánt leginkább, hogy ti… miután ma hűvös éjszaka van –
ha egészséges lettem volna, sem eresztettetek volna ki az
oltáshoz.</p>
<p>Hangja olyan éles volt, mint a beretva. Gábor idegesen felnézett
könyvéből s már felelni akart. <span class="pagenum"><a name=
"Page_195" id="Page_195">-195-</a></span> Tán éppen olyan élesen
vágott volna vissza, de anyja csendesen intett neki. Az anyai
szívnek több tapintata van.</p>
<p>Így nem felelt az igazságtalan vádra egyik sem.</p>
<p>Lőrincz egy pillanatig várt – azt hitte, azt remélte, felelnek
valamit s így majd kiöntheti lázongó szivét. De hát azok
hallgattak… némán eltűrték, a mit mondott.</p>
<p>A vacsoránál csendben, némán ült mind a három. Nem hallatszott
semmi, csak az evőeszközök koronkénti csörrenése. Az öreg Johann
nesztelenül szolgált fel. Az ablakokon bevilágitottak az égő falu
ide pirosló lángjai… Oly csend volt, hogy tán még a szivük
dobbanását is meg lehetett volna olvasni.</p>
<p>Az öreg asszony nem evett. Könnyei egyenkint hulltak a
tányérjára. Maga sem tudta miért, de sírt. Tán megérezte e perczben
a közeledő szakadást a két fiú között.</p>
<p>Lőrincz komoran, szemlesütve evett, egyszerre odaintette Johannt
és súgott neki valamit. Johann lehozta a viola d’amourt, Lőrincz
csendesen elvette tőle s félre ült a fal mellé egy magas székre és
elkezdett egy szomorú, régi Tinódi-féle nótát játszani, de olyan
keservesen, mint tán még soha azelőtt.</p>
<p>Meg akarta engesztelni őket. Szóval sohase birta volna kinyögni
azt, a mit hegedűjén olyan mesterileg fejezett ki. A szenvedést, a
melyet okozott, a saját keserűségével, bánatával akarta
eloszlatni.</p>
<p>Édes anyja csak sirt, Gábor pedig kereste, kereste <span class=
"pagenum"><a name="Page_196" id="Page_196">-196-</a></span>
öcscsének tekintetét, a mely azonban el volt távolodva még e
perczben is tőle, még e perczben is, midőn bocsánatát kérte.</p>
<p>Soká ültek így, addig míg csak a csöndes szomorú dal hangzott. A
közeli nyomorból – csak a lángok fénye jutott el idáig, – de az a
másik nyomor, a mely e perczben a három ember lelkén keresztül
iramlott, tán még vígasztalanabb volt az amazok szenvedésénél
is.</p>
<p>Nifforné homlokon csókolta fiát, midőn kiment. Gábor megfogta a
két vállát s erősen megrázta.</p>
<p>– Lőrincz szeretsz még? – kérdte keserűen.</p>
<p>És Lőrincz hegedűjén elhalt a hang s udvariasan, sok szóval
felelt a kérdésre, de azért most már szembe nézett bátyjával.</p>
<div class="chapter">
<h3>3.</h3>
</div>
<p>Egy szép juliusi reggelen Miczi jött át Lollyval látogatóba.
Miczi teljesen az öreg asszonyt foglalta le, hogy így Lolly egyedül
maradhasson a két fiúval.</p>
<p>– Rég készültünk átjönni, de hát Miczivel nem jöhettem, félt –
féltette a gyerekeket, hogy elkapják a kanyarót, papa meg Hanzi
Bécsben voltak s így várnom kellett.</p>
<p>– És mit csínált Lolly grófnő azóta? – kérdte Gábor.</p>
<p>– Untam magamat, mint Ujváron rendesen. Mit tehettem volna mást?
Azt hiszik, mulatság ez az élet?</p>
<p>– Hát milyen életet szeret a grófnő? – szólalt meg Lőrincz.
<span class="pagenum"><a name="Page_197" id=
"Page_197">-197-</a></span></p>
<p>– Szeretem a szabadságot s mindent, a mi a szabadsággal jár…
lássa férfinek születtem.</p>
<p>– Hiszen szabad – annyira, mint senki.</p>
<p>– Maga is azt találja Lőrincz, hogy annyira szabad vagyok?</p>
<p>– Nem tudom, nem ismerem még eléggé.</p>
<p>– Pedig azt szeretném, hogy megismerjen. Márfay jobban ismer,
magyarázza el a karakteremet öcscsének.</p>
<p>– Én – <i>neki?</i> – És Gábor maga sem tudta hogy miért, de az
utóbbi szót erősen hangsúlyozta.</p>
<p>– Jól van grófnő, de tán üljünk itt le egy kicsit.</p>
<p>A park nagy fűzfájához értek, a hatalmas fát körülvevő
gombaalakú kis tabourettekre telepedtek le. Lolly egy pillanatig
élesen szembe nézett Gáborral, szinte kihívóan, aztán közönyösen a
porondot kezdte piros napernyőjével piszkálni.</p>
<p>– Hát igazán elmondjam, mit tartok magáról?</p>
<p>– Tán csak nem hiszi, hogy félek a kritikájától?!</p>
<p>– Tudom, a grófnő semmitől se fél…</p>
<p>– De igen, önmagamtól félek…</p>
<p>– Ezt értem – mondta félhangon Gábor s aztán beszélni kezdett,
de most már határozott erős hangon. – Erősen modernizált
kisasszony… és pedig osztrák kiadásban. Tiszta, mint a kristály s
azért nem átlátszó. Hideg-e vagy csupa érzés? Ki tudja, ki felel
erre? Talán az, a ki majd a szívébe írja a nevét? Vagy az se. Mert
annak majd nem bocsájt meg… hisz sokkal büszkébb, semhogy
megbocsájthatna annak, ki lenyűgözte… Uralkodik <span class=
"pagenum"><a name="Page_198" id="Page_198">-198-</a></span> még
önmagán is, annyira uralkodásra született… Hát hogy tűrné el más
uralmát?</p>
<p>– Beau paysage d’un beau pays. Nem, nem vagyok ilyen szubtilis
lény, mint a milyennek csupa irántam való jóakaratból öcscsének
lefest.</p>
<p>És ime, elhintette a konkolyt a két fiú között, Lőrincz
tekintete megakadt Gáboron s arcza egy pillanatig kétkedő nyugtalan
kifejezést öltött fel.</p>
<p>– Szeszélyes, bolondos teremtés vagyok. Ma ilyen, holnap olyan.
Érzéseim vezérelnek s így sohasem tudom, hová jutok és milyen
eredményre. Kit egyszer megszerettem, azt egészen a szivembe zárom
– igen a szivembe…</p>
<p>És kihívóan nézett Gáborra – aztán Lőrinczre tekintett, ki
némán, kigyulladt szemekkel, mereven figyelte.</p>
<p>– Lőrinczczel barátságot kötöttünk. Mert érzőbb s a mellett nem
olyan romlott czynikus, mint én s maga Márfay. Igen, mert maga is,
én is, azok vagyunk. Nem tehetünk róla. Részben az élet tett azzá.
Magát a Kosmos, engem Bécs. Lőrincz folyton falun volt. Lássa,
tanítson meg arra, hogy higyjek annak, a mit érzek, és hálás,
örökké hálás leszek.</p>
<p>Lőrincz zavarodottan tekintett maga elé, Gábor gúnyosan
mosolygott.</p>
<p>– Nézze, nézze, Lőrincz hogy mosolyog, nem hisz abban a mit
mondtam, és nem hiszi azt, hogy maga megértett engem… Nos Márfay,
nincs igazam, nem találtam el a gondolatát?</p>
<p>– Dehogy, Gábor érti magát s engem még jobban <span class=
"pagenum"><a name="Page_199" id="Page_199">-199-</a></span> és így
nem nevethetett rajtunk – mondta Lőrincz, pedig igen jól látta
Gábor mosolyát s boszankodott is rajta.</p>
<p>Gábor nem felelt. Úgy érezte, hogy Lőrincznek e perczben
hallgatnia kellett volna.</p>
<p>– Nem érünk mi sokat. Én azt hiszem, az élet azzal, hogy mindent
vagy nagyon sokat adott meg nékünk – elvette tőlünk az egyetlen
kincset, a boldogságot – így szólt Lolly s leeresztve legyezőjét, e
perczben oly szép volt, mint a minőnek Gábor (legalább e
pillanatban úgy hitte) még sohasem látta.</p>
<p>– A természet mindent kiegyenlít. Nekünk megadta mindazt, a mire
a boldog ember – az egyszerű, a szegény ember vágyakozik a
boldogság híján. Mit ér mindez? Mulatság! élvezet! Az-e? Nézze
Gábort, bejárta a félvilágot, látott embert annyit, mint az előtt
egy pár generátio alatt se láttak. Ismeri a sivatag mákonyát, s a
párisi meleg házak levegőjét. Mit ér neki mindez? Azt hiszi Lőrincz
gróf, hogy azért boldog? Nézzen a szemébe. Én ismerem, sohase lesz
az és sohase fog senkit se boldoggá tehetni…</p>
<p>Igy szólt s mély, szürke szemeivel hosszan a szemébe nézett
elébb az egyiknek: Gábornak, a <i>kiről</i> beszélt, s aztán
Lőrincznek, a <i>kinek</i> beszélt.</p>
<p>– Tekintsen engem. Azt hiszi tudom, hogy mi a nő hivatása? Mit
ismerek az életből? Hallgassa meg életrajzomat Lőrincz: egy
diplomata gyermeke, 14 éves koromig három székvárosban éltem. Atyám
szeretett s atyám <i>tud</i>. A tudás almája fanyar – ezután mi?
Tizenöt éves koromban, midőn már <span class="pagenum"><a name=
"Page_200" id="Page_200">-200-</a></span> Szent-Pétervárt, Londont
s Párist, abból a mit papa mesélt s a mit barátnőim pletykáztak,
ismertem, azt hittem, ismerem már az életet is – letelepedtünk
Bécsben. Papa alig birta fizetni adósságait. Hogyne! Hiszen
diplomata volt, vagyona meg kevés. Láttam, hogy adják férjhez a
fiatal leányokat. Az élet ezen oldalát akkor ismertem meg, midőn
Miczi férjhez ment. Miczi nem volt ostoba – s nem is volt rossz
leány. Nos – Tomit ismerik. Puis quoi? A magam debut-jét is
elmondjam?…</p>
<p>Nos, mindig ünnepeltek – s épen ez utáltatta meg velem a
társaságot. A legtöbb ostobaságot egy ünnepelt leány hallja s nekem
az a szerencsétlenségem volt a mellett, hogy magam nem voltam
ostoba… Felnyíltak tökéletesen a szemeim. Ülve hát nem maradtam,
meg is kértek nehányan. De hát hogy mertem volna <i>én</i> olyanhoz
menni (pedig hát volt köztük nehány olyan is, a ki szeretetreméltó
s becsületes ember volt) – ki nem ismert. Maguknak beszélek
magamról, szeretném, hogy tudják, milyen vagyok. Úgy érzem,
barátaim, Gábor mindig az volt, bár a maga módja szerint, magát
pedig mindig ott éreztem a Gábor oldalán…</p>
<p>Míg így, hevesen szenvedélyesen beszélt, igazán nagyon szép
volt. Szemeinek lencséi kitágultak, úgy, hogy szinte sötétek lettek
belé a szemei, homloka szélesebbnek, ajkai nyugodtabbnak látszottak
mint rendesen. Senki se hitte volna, hogy ez a szűzies homlokú,
nőies leány, a hirhedt bécsi jucker-comtesse: Klienigstein Lolly.
<span class="pagenum"><a name="Page_201" id=
"Page_201">-201-</a></span></p>
<p>A két fiú lélegzetét visszatartva, megfeszített figyelemmel
hallgatta. Egyszerre önkénytelenül szembe néztek egymással és
elvörösödött mindkettő.</p>
<p>– És… és… – kiáltott fel önkénytelenül Gábor, hogy valamit
mondjon.</p>
<p>– És mit még? – kérdte a leány – ki lesz elég erős nékem valaha
megmutatni az utat, a melyet követnem kell? Pedig erősnek, nagyon
erősnek kell lennie annak, a ki majd elvesz. Ki magyarázza el nékem
gyengéden, de azért erős kézzel fogva meg a kezemet, hogy mi az
asszony hivatása? Ki fogja kigyomlálni lelkemből azt, a mit az élet
plántált beléje, úgy, hogy meg ne sebezzen, sőt hogy ez által új
életre ébredjek… Várom a megváltómat… Az, a ki egyszer életében
olyat fog mondani, a mi egy kézzel lerántja a világról a hazugság
leplét… annak megcsókolom a kezét – s uramnak, parancsolómnak
nevezem. Eh, de mit filozofálunk itt hiába – hánykor lesz az
ebéd?</p>
<p>És most már a két fiú nem mert egymásra nézni többé, felkeltek
mind a hárman és lassan, nagyon lassan felmentek a kastély
felé.</p>
<p>E perczben csak a leány mozdulataiban és vonásain volt életerő,
bizalom, erély kifejezve. Igen, mert e perczben már a két fiú
tudta, hogy vetélytársak: féltek egymástól s féltek e leánytól.</p>
<p>Mi lesz velök?</p>
<div class="chapter">
<h3>4.</h3>
</div>
<p>Midőn az ujváriak kocsija elrobogott, Lőrincz kiment vadászni,
Gábor pedig felment anyjához. Egy darabig csendesen, szótlanul
ültek a kis <span class="pagenum"><a name="Page_202" id=
"Page_202">-202-</a></span> boudoirban. Az öreg grófné hímzett, fia
merengve némán ült oldalán. Az ablakon a késő nyári estalkonyat
teli szinei ragyogtak keresztül. Narancs fényben úszott minden, a
nyitott ablakból ide látszó közeli templomok ablakai visszaverték a
lenyugvó nap piros fényét, a távolról haza térő csordák kolompja,
meg tücsők cziripelés hallatszott.</p>
<p>Gábor egyszerre végig simította homlokát s aztán szeretettel,
bizalommal nézett anyjára. S úgy érezte, hogy végtelen boldogság
rejlik abban, hogy itt e kis szobában, otthon van, a révpartra
jutott… Tekintete az édes anyja tekintetével találkozott, ki mintha
csak e perczben valami elhatározásra jutott volna, arcza oly
gyorsan változott át, s ajkai oly idegesen rezdültek meg. Előbbi
nyugodalmas vonásai, szinte keserű kifejezést öltöttek fel.</p>
<p>– Igen Gábor, már rég akartam e tárgyban veled beszélni. És a
mai nap éppen a legalkalmasabb reá. Tudom, ne tagadd, szerelmes
vagy. Tudom, (az anyai szív sohase csalódik) Lollyt szereted.</p>
<p>Aztán látva, hogy Gábor nem is igyekszik mentegetni magát s nem
ad rá tagadó választ – még nyugtalanabb, még keserűbb hangon
folytatta:</p>
<p>– Lásd, ez a leány nem néked való. Mit akarsz vele? Te
zárkózott, komoly fiú vagy, mint a milyen az atyád volt. Daczára,
hogy annyi évet töltöttél külföldön, otthonülő, háziasember
maradtál s tán éppen ezért. Mit akarsz vele? Hiszen ennek a lánynak
egyéb gondolata sincs, mint a fényűzés és a pipere… <span class=
"pagenum"><a name="Page_203" id="Page_203">-203-</a></span></p>
<p>Nifforné elhallgatott. Míg beszélt, folyton fia arczvonásait
vizsgálta s most úgy látta, hogy az végtelen szomorúságot,
keserűséget fejez ki.</p>
<p>– Édes, édes fiam, ne sértsen az, a mit mondok. Anyád beszél
hozzád, érted, anyád! Csak javadat akarom. Édes fiam… mosolyogj
reám… nézz reám szeretettel – tekints fel reám!</p>
<p>S a fia fejét két kezébe temetve, hosszan-hosszan nézett a
szemébe, míg csak szemei fel nem vidultak, míg csak szemeiből
minden más el nem mosódott a gyermeki szeretet végtelen, mély
kifejezésén kivül.</p>
<p>– Úgy Gáborom… most már nem félek ezen az úton haladni tovább, –
mondta s még mindig két kezébe tartva Gábor fejét, annak homlokát
ajkaihoz emelte.</p>
<p>– Anyám – mondta Gábor megrezgő hangon – ma jobban szeretem,
mint valaha szerettem és azért sohasem fogom elvenni… Ezt igérem
neked.</p>
<p>– Édes, szegény fiam, úgy úgy – látod ez jól esett… El fogod
felejteni, mert hiszen látod, lehetetlen, hogy igazi szerelem
legyen az, a mit iránta érzesz. Nem szeretheted benne az asszonyt,
mert hiszen épp az hiányzik belőle. Czifra báb, ragyogó tollú arany
madár… de nem életre való. Aztán milyen nevetségesek velem szemben.
Tudod, Miczi miről beszélt azalatt, míg ti oda lenn jártatok a
kertben? Hogy Lolly milyen jól ért a ruhavarráshoz, hogy csinálja a
ruháit stb. Kétszeresen ostoba asszony. Mint Nifforné nékem Márfay
leánynak, ki egy Márfay neje volt s egy Márfayt <span class=
"pagenum"><a name="Page_204" id="Page_204">-204-</a></span> szült –
mer ez a bábu ilyet mondani?… Mintha egy Márfay Gábor viskóba vinné
a feleségét! Annyira boszantott, hogy azt mondtam, minden ruhámat
magam csinálom most is… és menyemtől is azt fogom megkívánni…</p>
<p>Gábor nem állta meg, még e komoly pillanatban sem, hogy anyja
filippikáján ne mosolyodjék. Egyszerre a Márfay nagyasszony gőgjét
látta felébredni a Niffor had ellen, pedig most már második férje
révén hozzájuk tartozott.</p>
<p>– Csakhogy nevetsz fiam, bár bevallom, jobb szeretném, ha ezen
boszankodnál. Kis aranyszájú katiczabogárka, hízelegni akart nékem,
de nem ért vele czélt. Maga varrja a ruháit?… Hiszen csak Ultzelnál
hatezer forintnál többet tesz ki a Lolly három éves kifizetetlen
számlája, egész Bécs tudja, hogy már-már pörbe akarta az öreg
diplomatát fogni… Tomi izzadta ki ezt is értök… Ilyen meny kellene
nékem éppen. Örülök, hogy te is beláttad, pedig hogy kerülgetett a
Lolly is engem. El akart velem a konyhába és az éléstárba jönni, be
akarta járni a svájczereit, megnézni velem, hogy nő a káposzta,
mintha bizony a gazdaságomhoz jött volna látogatóba, nem is hozzám.
Ezek a mai kis juckerkisasszonykák azt hiszik, hogy azért, mert
czigarettával szájukban jönnek a világra s az «Imitátio» helyett
Gyppel élnek, azért, mert tennist játszanak és angol czipőket
hordanak, nagy dámák s mi, a régi gárda tagjai, olyan szakácsné és
tenyész-állat közötti productumok vagyunk… Szegény kis leányok… Ha
tudnák, ha tudnák – <span class="pagenum"><a name="Page_205" id=
"Page_205">-205-</a></span> s az öreg asszony jóízűt nevetett, de
úgy, hogy még a könny is kicsordult a szeméből, – igen, de a
fiaink, azok kellenek nékik… Ugy-e nem veszed el fiam… Ugy-e
nem?</p>
<p>– De édes anyám, hát nem néked szóltam volna ez esetben
legelébb? Kihez fordultam volna bizalommal máshoz, mint hozzád Azt
hiszed, egy perczig titokban tartottam volna, ha komoly szándékaim
lettek volna vele?… Hogy szeretem – arról nem tehetek. Édes atyám
végrendelete megtanított a megismerésre, szeretem őt – szeretem
minden hibájával, a melyet tisztán látok, szeretem kételkedve benne
– szeretem ostobán, bolondul… De nem veszem el!</p>
<p>– Édes fiam, – s az öreg asszony boldogan átölelte fiát és
hosszan átölelve tartotta, nem is álmodva, hogy a nagy veszedelem
nem erről az oldalról fenyegeti, nem is álmodva, hogy az a másik,
ki előbb cserkészni ment, most ott ül egy nagy tölgyfa alatt az
erdőben és sápadtan néz bele a puska csövébe… Majd felszökel s oda
dől a nagy fa törzséhez és megcsukló hangon zokogni kezd… Zokogó,
csukló hörgése betölti az erdő nyugalmát.</p>
<div class="chapter">
<h3>5.</h3>
</div>
<p>Este Gábor bement Lőrinczhez, ki pedig egész vacsora alatt nem
tekintett reá, és vacsora után kisiklott a billiárd-szobából azon
ürügy alatt, hogy a titkárjával van dolga.</p>
<p>Lőrincz kiváncsi arczczal felkelve ágya mellől, hol
gondolatokban merülve ült – fogadta. <span class="pagenum"><a name=
"Page_206" id="Page_206">-206-</a></span></p>
<p>– Parancsolsz valamit? – kérdezte reszkető hangon.</p>
<p>– Édes anyámmal beszéltünk egy fontos thémáról, azt akarom
közölni veled.</p>
<p>– Ülj le öregem… Nem vagyok fáradt, örülök, hogy bejöttél –
mondta zavartan.</p>
<p>– Lollyról beszéltünk vele, mondta Gábor hirtelen s Lőrincz
szemébe nézett. Az elveresedett, a mellette levő asztalról gépiesen
vett fel egy pohár vizet s lehajtotta.</p>
<p>– Lollyról? – kérdte aztán közönyös hangon.</p>
<p>– Igen, Lollyról, édes anyám beszélt róla. Szivemhez szólott,
megmagyarázta végtelen bölcseségével, hogy mit ér – s elém tartotta
jövőm tükrét, ha elveszem. Elmondtam neki mindent s elmondtam azt
is, hogy úgy gondolkozom felőle, mint ő – és…</p>
<p>– Igen, azt, hogy szereted, – mondta Lőrincz majdnem élesen.</p>
<p>Gábor egy pillanatig csodálkozva nézett reá.</p>
<p>– Tán csak nem hiszed – szólt most Gábor, majd oly élesen, mint
ezelőtt testvére – hogy azért beszélek ellene, mert <i>én</i>
szeretem s mert észrevettem, hogy te is belebolondultál. Igen…
észrevettem…</p>
<p>Lőrincz már e pillanatban belátta, hogy helytelenül s
méltatlanul itélt, de már késő volt. A megtörténtet meg nem
történtté nem tehette senki. Csak úgy, mint Gábor, nem
változtathatott azon, a mit kimondott. Egy pillanatig szembenéztek,
szótlanul, némán mind a ketten. <span class="pagenum"><a name=
"Page_207" id="Page_207">-207-</a></span></p>
<p>Tegnap még testvérek, ma már vetélytársak voltak. Majd Gábor
szólalt meg:</p>
<p>– Igen-igen. Nagy szerencsétlenség, nem tudom, a fátum vagy más
okozta. Valószínűleg az ő akarata volt ez. Ezzel akarta tán erejét
megmutatni. Látod, édes testvérem – mondta most lágy elérzékenyült
hangon – eddig egyedül küzdöttem, most majd ketten tán könnyebben
küzdünk meg a közös ellenséggel. Nyujtsd jobbodat, erős támaszod
lesz e kéz s legyen a tied az enyém. Szembeszállunk azzal, a mi
reánk nézve csak a legrosszabb lehet. Faragjuk e ferde, e
lehetetlen helyzetből vígasztalásunkat. Merítsünk abból erőt, hogy
egymást támogatjuk… Testvérem!… Gáborom… szeretett bátyám, – és
Lőrincz, a ki már napok óta kerülte bátyját, elérzékenyült, mintha
csak megmozdult volna valami a szivében, oda dőlt a testvére
keblére s úgy érezte, itt van a legbiztosabb helyen széles e
világon.</p>
<p>– Látod, édes Lőrinczem! Nem nekünk való dolog ez. Tegyük fel,
hogy én venném el – s tekintsünk el attól, hogy ma már te is
szereted. Mi lenne akkor? Mi történne velem? Édes anyánk oly
tisztán, oly bölcsen magyarázta el nékem ma, hogy nem tehetek
egyebet, mint hogy szavait ismétlem…</p>
<p>És gyorsan pár szóval elmondta azt, a mit Niffornéval ma este
megbeszéltek.</p>
<p>– Látod, lehetetlen nekem és még nehezebb lenne te néked.</p>
<p>Ismét többet mondott, mint kellett volna. Úgy, <span class=
"pagenum"><a name="Page_208" id="Page_208">-208-</a></span> hogy
Lőrincz azon kezdett el töprengeni, hogy miért veszedelmesebb ő
reá, mint fivérére nézve…</p>
<div class="chapter">
<h3>6.</h3>
</div>
<p>Pár nap mulva kora reggel jött be Lőrincz Gábor szobájába – ki
egész éjjel nyugtalanul hánykolódott ágyában és csak reggelfelé
aludt el.</p>
<p>– Ma – kezdte akadozva – hírt kaptam Ujvárról. Carousselt
rendeznek, reám is számítanak…</p>
<p>– És?</p>
<p>– Hát én elfogadtam.</p>
<p>Gábor hallgatott.</p>
<p>– Ne haragudj ezért reám, mit tehettem volna egyebet.</p>
<p>– Az igaz, mit tehettél volna egyebet.</p>
<p>– Annál is inkább, mert már a multkor, mikor itt voltak (ismét
akadozott) megigérte, hogy egy hármas hajtó-iskolában Bálványossy
Julie és Lollyval együtt lovagolok. Ezért… most… mindennap át kell
mennem Ujvárra. Úgy-e, nincs ellenedre…</p>
<p>– Ellenemre? De hát hogy és mi jogon szólhatnék én bele abba, a
mit teszesz?</p>
<p>– Ha így beszélsz, lemondok. Látom szemedből, hogy nem tetszik
néked.</p>
<p>– Édes Lőrinczem – semmi esetre sem tartanálak vissza semmi
mulatságtól sem. Aztán meg azt hiszem, <i>kevésbbé</i> veszedelmes
lesz reád nézve, ha mindennap látod, mintha <i>nem</i>.</p>
<p>– Én is azt hiszem, mondta Lőrincz alig palástolt örömmel –
aztán meg Bálványossy Julie is <span class="pagenum"><a name=
"Page_209" id="Page_209">-209-</a></span> ott lesz – mondta, így
akarván megnyugtatni Gábort. – Édes öregem… légy nyugodt. Látod…
erős leszek.</p>
<p>És Gábornak eszébe jutott, hányszor, de hányszor ismételte
önmagának e frázist az utóbbi két év alatt.</p>
<p>Erős? Erős, mint az orchidea, erős mint a japáni csecsebecsék,
erős, szilárd, mint a velenczei üvegek s aranylánczok… Pedig! Jaj
annak, a ki gyenge.</p>
<div class="chapter">
<h3>7.</h3>
</div>
<p>Gábor egy reggel, midőn Lőrincz gazdaságában volt elfoglalva,
átment Tomiékhoz. Egyedül akart beszélni Lollyval. Szerette volna
tudni, egyoldalú-e a dolog… vagy pedig igazán Lolly oldaláról jött
a veszedelem? Tomiék még nem keltek föl, midőn a kastély udvarán
belovagolt. Lolly épp az istállók felé tartott –
lovaglóruhában.</p>
<p>– Grófnő, megengedi, hogy elkísérjem?</p>
<p>– Hogyne, édes Gábor, várjon reám egy perczig. De rég nem
láttam! Úgy látszik, most kerül.</p>
<p>Gábor nem felelt… Pár pillanat mulva Lolly lóháton jött
vissza.</p>
<p>– Nos… mit akar?</p>
<p>– Tehát igazán azt hiszi, hogy valami fontos dolgom kell hogy
legyen, mert átjöttem?</p>
<p>– Nem hiszek semmit, nem tudok semmit. De örülök, hogy látom, –
ritka emberrel kedvesnek kell lenni, – már udvariasságból is.</p>
<p>– Lolly. – Mit akar? – kérdte Gábor hirtelen, élesen.
<span class="pagenum"><a name="Page_210" id=
"Page_210">-210-</a></span></p>
<p>– Mit akarok? – kérdte Lolly meglepett arczczal. Most ki akarok
lovagolni, holnap – s egy év mulva… úgy mint mindig, békét. A
boldogság úgy-e ebben áll?</p>
<p>– A boldogság? Boldogságról beszél?</p>
<p>– Mért ne beszélnék a boldogságról? Higyje el, a boldogság
minden embernek hatalmában van. Jöhet olyan percz, midőn csak kezét
kell kinyujtani utána s birtokába jut… Maga azonban mindent elkövet
arra, hogy soha el ne érje…</p>
<p>– Másról beszél, mint a mit kérdtem.</p>
<p>– Másról? Boldog akarok lenni. Ez a feleletem.</p>
<p>– Csak önmagára gondol.</p>
<p>– Nem értem. De azért erre is ma adom meg a feleletemet.
Önmagamra, ha boldog akarok lenni.</p>
<p>– Szeretett valaha?</p>
<p>– Hallgasson meg. Pár éve kínoz. Nem tudom, tiszteletnek vegyem…
vagy másnak? Azt hiszem, magánál ez a legnagyobb rokonszenv jele… a
kit szeret, azt boldogtalanná teszi, olyanná, mint a milyen önmaga.
Kételkedett bennem mindig. Ugyan mondja édes barátom, mire volt jó
mindez? Azt hiszi, lett volna okom arra, hogy éppen maga iránt
érezzek rokonszenvet – mint az a mi természetes. Maga érdekelt s a
többi urak, kik körülvettek, untattak. Magán állt, hogy megértsük
egymást. Lássa, ma itt a szabad természet ölén – egyenesen ugy mint
barátnak baráthoz illik – beszélek önnek a – szerelemről. Magán
állt csak – mi okom lett volna magához vonzódni, más partie-k?
Tudja, hogy nem vagyok szegényebb, <span class="pagenum"><a name=
"Page_211" id="Page_211">-211-</a></span> ha sok is az adóságunk,
magánál – és ünnepeltek. Szocziális positiója – nékem van, magának
nincs, távol élt Pesttől csak úgy, mint Bécstől. Nos, hát… mi? Nem
hitt nékem. Sértett az első percztől fogva… s lássa, bevallom,
soká, soká éppen ez vonzott magához. Hittem abban – a ki nem hisz
abban a nőben, kiben párját lelte fel. Ez ugyan tán nem férfias,
hisz nem mutat nagy erőre – de új, érdekes és én, kiváncsi vagyok.
Így… éppen azzal vonzott, a mivel vissza kellett volna taszítania.
Így tartott ez addig, a meddig… – egyszerre beláttam, hogy
lehetetlen útra tévedtem.</p>
<div class="figcenter" style="width: 405px;"><a href=
"images/i011hq.jpg"><img src="images/i011.jpg" alt=
"– Hallgasson meg. Pár éve kinoz." title=
"– Hallgasson meg. Pár éve kinoz." /></a>
<p class="caption">– Hallgasson meg. Pár éve kinoz.</p>
</div>
<p>– Igen Lőrinczre akadt… ki…</p>
<p>– Ne végezze be. Ne sértsen meg, mert minékünk, <i>értse meg</i>
jól, egy élet folyamára barátságban kell maradnunk. Lássa,
könyörületes vagyok magával, pedig maga kegyetlen volt velem.
Lőrincz szeret, igen szeret – s felemelkedett nyergén, derekát
kiegyenesítette és diadalmasan nézett Gáborra; a megsértett asszony
kettős diadala beszélt a tekintetéből.</p>
<p>Az nagy megnyugvásomra van, hogy <i>ezt én</i> mondom el magának
először. Tudom, hogy Lőrincz, ki gyengédebb, mint maga s
gyengédebb, mint én – nem szólott még magának e tárgyról. Én
elmondom, mert úgy vélem, ez a kötelességem…</p>
<p>– És… és? – kérdte Gábor halotthalványan.</p>
<p>– A mi az én érzelmeimet illeti, azt engedje meg, hogy ma éppen
olyan kevéssé tárjam fel maga előtt, mint azelőtt tettem. Azelőtt
nem akarta <span class="pagenum"><a name="Page_212" id=
"Page_212">-212-</a></span> megismerni gondolat- és érzésvilágomat,
most nem fogja.</p>
<p>– Szereti tehát?</p>
<p>– Nem tudom… ma még nem hiszem. Lássa, annyi a közös magukban,
hogy nem tudom, melyik a Lőrincz, melyik maga.</p>
<p>És e perczben valami lehetetlen, valami szédítően merész – és
ügyetlen gondolat fogamzott meg Gábor agyában. Azt hitte, (és
nemcsak logikája, de még lázongó érzései is erre vitték) csak úgy
mentheti meg Lőrinczet, ha maga-magát dobja oda zsákmányul. És – a
pillanat hatása alatt úgy érezte, hogy ez áldozattal tán még önmaga
is nyerni fog.</p>
<p>– Lolly – szeret? Akar nőm lenni? – kérdte határozott hangon, de
oly határozottan, mint csak az kérdhette, ki már e themát hónapok,
évek óta rágva, végre konkluzióra jutott. Úgy érezte, mázsás kő
esett le szivéről e kérdéssel, úgy érezte, újra bizalommal nézhet
az élet elé.</p>
<p>– Nem, nem szeretem – felelt most Lolly épp oly határozott
hangon. – Lássa, sajnálom, hogy oly elővigyázatlan volt. Így hát
elrontotta visszonyunkat egy élet folyamára. Vége – vége. Mennyire
bánom, mennyire fáj. De hát hogy lehetnénk meg már most, <i>egy
ilyen</i> nyilatkozat után, ezentúl egy fedél alatt… utaink
szétváltak, szegény barátom, így Niffor Lőrincz neje csak nem lehet
Márfay Gábor testvére… ki szereti!</p>
<p>– Lolly, Lolly… bocsásson meg, – kiáltott Gábor a kétségbeesés
hangján. <span class="pagenum"><a name="Page_213" id=
"Page_213">-213-</a></span></p>
<p>– Az Isten áldja meg… felejtsen el… ezt kívánom magának
csak.</p>
<p>És elvágtatott, ott hagyta Gábort egyedül. De egyedül egy élet
folyamára, kifosztva családjától, elvéve életczélját, jövőjének
minden útját eltorlaszolva, ledobva a mélységbe, könyörület és
szánalom nélkül…</p>
<div class="chapter">
<h3>8.</h3>
</div>
<p>Gábor hazaérve bezárkózott.</p>
<p>Így hát vége mindennek. Hiszen mindenkép a lehető legrosszabbul,
legügyetlenebbül cselekedett. Nem csak, hogy szerelmét, mely – óh
emberi szív rejtelmei! – most sokkal nagyobb intenzivitással ébredt
fel lelkében, vesztette el, hanem testvérét is. Hogy lépjen most
már Lőrincz elé? Hogy magyarázza el néki, hogy nemcsak az önmaga,
hanem az ő érdekében is így kellett, hogy cselekedjen. Ha nem szól,
minden önmaga ellen beszél, ha szól – önmaga. Mit tegyen?…</p>
<p>Így tehát már többé Lőrincz szerencsétlen szerelme ellen nem
dolgozhat. Nincs joga hozzá. Hiszen megkérte. Így méltán azt
vethetné szemére: – Azért beszélsz szerelmem ellen, hogy egyszer
még te vehessed el.</p>
<p>Így hát még testvérét se tudta megmenteni. Megmenteni!…
Elvesztette, hisz ő az oka, hogy így a pusztulás ösvényére
lépett.</p>
<p>És ő akarta volna egész törzsét, ezt az egész társadalmat itt
megmenteni?!… Gyenge báb, érzi, olyan, mint Niki bácsi vagy
akármelyik közülök. <span class="pagenum"><a name="Page_214" id=
"Page_214">-214-</a></span> Nincs erő, energia benne… Életképtelen
ő is és vele a többiek.</p>
<div class="chapter">
<h3>9.</h3>
</div>
<p>Egész éjjel nem aludt, kora hajnalba arra határozta el magát,
hogy azonnal elutazik az Alföldre, Ádámékhoz. Csak édes anyjától
búcsúzott el. Felhasználta az alkalmat, hogy Lőrincz reggel
átlovagolt Tomiékhoz s így tőle nem búcsúzott el. Nem akarta látni,
nem birta volna látni. Azt mondta édes anyjának, hogy alföldi
birtokát akarja rendezni s ezért hívja le gyámja magához.</p>
<p>Édes anyja megcsókolta homlokát s szomorúan így szólt:</p>
<p>– Tégy úgy, a hogy gondolod fiam, nehezemre esik pedig most, ha
akár egy napra is távozol mellőlem – öreg vagyok – s attól félek,
(hisz abban a korban vagytok) egyszer csak végleg kirepültök
szárnyaim alul.</p>
<p>– Édes anyám… soká voltam fészek nélkül nagyon – susogta halkan
és elhallgatott. Végtelen szomorúság vett erőt lelkén, érezte… úgy
érezte, nem lesz többé anyjával, nem lehet többé vele abban a
viszonyban, mint volt. Ha Lőrincz elveszi Lollyt – idegen lesz
hozzá ő is, mint a többiek. És anyjának Lőrinczczel kell maradnia…
neki nagyobb szüksége lesz reá, mint neki. Igen… ez a két nagy
sötét szem, a mely annyit szenvedett s szenvedése oly gyengéddé
tette, nem fog többé oly szomorúan tekinteni reá, mint most. Ez a
kéz, a mely végig simítja a homlokát… hideg leszen <span class=
"pagenum"><a name="Page_215" id="Page_215">-215-</a></span> hozzá.
Ez az ajak, a mely most ajkait érinti, elveszti bensőségét.</p>
<p>Szeretett volna leborulni anyja előtt s elrejteni fejét ölében
és sírni, sírni…</p>
<p>És az öreg asszony – ki csupa érzés volt, ki érezte fia lelki
állapotát, nem tudta, mi marja, de tudta, hogy boldogtalan.
Szeretett volna oda hajolni reá… s kikérdeni, mije fáj, megkérdeni,
adhat-e balzsamot lelkére, tehet-e érte valamit. De hogyan? És
eszélyes lett volna megint Lollyra vinni a szót? Azt hitte, ez volt
oka fia bánatának. Úgy hitte, az ilyen sebet legjobb hegedni hagyni
s nem nyúlni hozzá. Így hát nem szólt egyik se semmit.</p>
<p>Ott ültek egymás mellett némán… keresve tárgyat, nem hallva
egyebet e perczben, mint a szivük dobogását. Pedig nehéz volt az
egymás hallgatását elviselni.</p>
<p>Lenn végre kocsirobogás.</p>
<p>– Előállott a kocsim, mennem kell, – mondta Gábor s lassan
felkelt helyéről, keresve egy szót, a melybe mindent bele tudjon
foglalni, a mit e perczben érez, anélkül hogy valamit mondana, a
miből édes anyja a közelgő veszedelmet kiérezné.</p>
<p>De hát a szem mindezt még jobban kifejezte. Hallgatva
megcsókolta kezét, aztán ajkait. Édes anyja hevesen a kebléhez
szorította fiát. Soká, némán, összeforrott ajakkal csüngtek egymás
keblén.</p>
<p>Az öreg asszony zokogott… aztán egyszerre kitépve magát fia
karjai közül, csillogó könnyes szemmel mosolyogni igyekezett.</p>
<p>– De milyen gyerek vagyok én vén asszony <span class=
"pagenum"><a name="Page_216" id="Page_216">-216-</a></span> létemre
– hiszen pár nap mulva látlak megint… Ugy-e?</p>
<p>Gábor nem birt szólani. Némán, szinte szédülve, ingó lábakkal az
ajtó felé haladt, ott megfordult, visszanézett, anyja tekintetét
kereste.</p>
<p>– Gábor… akarsz nékem tán valamit mondani? Szólj, mi bajod? –
kérdte az öreg asszony rekedt hangon, megremegve. De már ekkor fia
hirtelen, gyors mozdulattal kirohant az ajtón.</p>
<p>Csak a léptei kopogása hallik, aztán ez is elhal. Most a kocsi
dübörög lenn a kavicsos udvaron… Egy fordulat s az is eltűnik.</p>
<p>És az öreg asszony egyedül maradt.</p>
<div class="figcenter" style="width: 397px;"><a href=
"images/i012hq.jpg"><img src="images/i012.jpg" alt=
"És az öreg asszony egyedűl maradt." title=
"És az öreg asszony egyedűl maradt." /></a>
<p class="caption">És az öreg asszony egyedűl maradt.</p>
</div>
<p><span class="pagenum"><a name="Page_217" id=
"Page_217">-217-</a></span></p>
<div class="chapter">
<h3><img src="images/ch7.png" alt="" title="" />10.</h3>
</div>
<p>– Ez aztán a meglepetés öcsém. Tán csak nem untad meg már a
brinza-kosztot – fogadta Ádám nagy örömmel s nevetve Gábort.</p>
<p>– Nem bátyám, csak egy kis búzakenyérre vágytam megint – mondta
Gábor és mosolygott, annyi hét óta először.</p>
<p>– Kapsz mindent, a mit szemed, szád kiván. Paraszt szívet, meg
paraszt konyhát… Ugy-e Cziczellém.</p>
<p>– Ki-ki azt kap nálunk, a mit érdemel – mondta a lány kezet
nyújtva Gábornak. – Te néked a kezünket nyújtjuk? – mondta szeliden
mosolyogva reá.</p>
<p>– Épp erre van szükségem… Csak is erre, – felelt Gábor
hevesen.</p>
<p>– Gyere be fiam s beszélj, látom sok mondani valód van, te meg
lányom láss a reggeli után, öcsémet kiéheztették ott fenn az
ostyepka birodalmában.</p>
<p>A két férfi bement a kis dohányzóba. Letelepedtek a kandalló
mellé, pár perczig mindkettő hallgatott. Aztán Gábor gyorsan,
szinte hadarva <span class="pagenum"><a name="Page_218" id=
"Page_218">-218-</a></span> mondta el e pár rövid hónap történetét,
de nem titkolva el semmit, még szerelmi tragédiájukat sem.</p>
<p>Ádám végig hallgatta, egyszer se szólt a szavába, csak lassan
pipált s csak azt nézte, a mint a csibukjának a füstje lassan
karikázik a légben.</p>
<p>– Tehát – szólalt meg, hogy Gábor elhallgatott – így végződött a
felsőmagyarországi hadjáratunk. Hm… Vajjon az öreg Gábor mit
szólna, ha hallana ezekről a másvilágon.</p>
<p>– De hát mi lesz így velem?</p>
<p>– Teveled? Te persze atyád végrendeletére gondolsz. <i>Akkor</i>
tán még lehetett volna valamit tenni. Most már késő. Hallgass reám.
Atyád tévedett… most már, hogy itt lenn jártál nálunk, elmondhatom
azt, a mit előbb nem mertem volna néked elmondani…</p>
<p>– Beszélj, – mondta Gábor rekedten az izgatottságtól.</p>
<p>– De mit beszéljek hiába, nézd az Alföldet, ott vannak a
parasztjai, azoké a jövő, mert magyar a világnézletük, magyar az
érzésük. Valamennyinek az anyaföldön áll a lába, és felfelé tekint.
Magyar nem hajtja meg fejét még Istene előtt sem, még azzal is
emelt fővel beszél. Ennek energiájában – mely legerősebb a világon
– szívósságában bízok. Hiába akarták az utolsó évek őrült
nemzetgazdaságával tönkre tenni, hiába nyomták az egyetlen igazán
magyar nemzetgazdasági faktort, a földet, csak gyarapodott s
lerázta válláról a terheket. Él fajunk s élni fog, mert erős és
életre képesebb mind a többinél. És hiába, az fogja Pestre is
rányomni <span class="pagenum"><a name="Page_219" id=
"Page_219">-219-</a></span> bélyegét, mint már rá is nyomta az
irodalmait müvészetére, hisz az Arany, a Petőfi hatása érzik lépten
nyomon. Nézz ki, látod ezt a rengő buzavetést, – mondta feltárva
ablakát – ezt magyar kezek vetették ide, itt a magyar föld szivét
hallhatod verni… ide jere. Én nem teszek semmit, csak nézem őket s
vállaikra támaszkodva megyek az egyensúly egyenes útján. Ebben
élek, ezekkel élek s úszom az áramlattal… Értesz?</p>
<p>Gábor úgy érezte, mintha álomból ébredne. Derült arczczal,
nyugodtan felkelt s gyámja vállaira támaszkodva, szinte mámorosan
szívta be magába a magyar föld áldott illatát!</p>
<div class="chapter">
<h3>11.</h3>
</div>
<p>A magyar faj megismerését Erzsébeten keresztül kezdte meg. Ezer
kérdést intézett hozzá, akárcsak a vak a vezetőjéhez, midőn
lehullott szeméről a hályog és látni kezd. Mint ki még a tárgyakat
csak tapintja, látva alig ismeri meg.</p>
<p>– Mondd Erzsébet és te nem vagy soha nyugtalan, ideges?</p>
<p>– Valahogy csak lesz, sehogy még nem volt, így mondják a
falunkban.</p>
<p>– De ha valamit kivánsz, akkor mit csinálsz?</p>
<p>– Megvárom, hogy az a valami beteljesedjék. Ha jó, örülök neki,
ha rossz, akkor is elég időm marad búsulni felette, ha már
megtörtént.</p>
<p>– Szerettél már?</p>
<p>A leány elpirult, de azért nyugodtan felelt,</p>
<p>– Különös kérdés. Igen, <span class="pagenum"><a name="Page_220"
id="Page_220">-220-</a></span></p>
<p>– Szeretsz még?</p>
<p>– Igen, még mindig.</p>
<p>– S ha az a valaki nem vesz el – teszem fel? – kérdte Gábor
nyugtalan szemmel vizsgálva tekintetét.</p>
<p>– Akkor – mondta a leány s lehajolt, hogy egy mezei virágot
letépjen – akkor azon fogok igyekezni, hogy egyéb vágyaimat is mind
elöljem azzal az egygyel, a melyben a többi mind benne
foglaltatott.</p>
<p>– Miért?</p>
<p>– Mert akkor a boldogsághoz így kell eljutnom.</p>
<p>– Hisz ez a lemondás.</p>
<p>– Nem, ez a vágytalan boldogság, az a melyről kedves poétám
Czóbel Minka a verseiben beszél. Én az ő tanítványa vagyok.
Szeretem, mert éppen a filozófiájában magyar. Magyar és ezért
evolvált, mint a hogy papa mondja. Igaza van, a vágytalan boldogság
a legtisztább a világon.</p>
<p>– Nagyon okos vagy, de ezt nem értem.</p>
<p>Furcsa volt, új volt néki, a mit a leány mondott.</p>
<div class="chapter">
<h3>12.</h3>
</div>
<p>Másnap két táviratot kapott. Az egyik anyjától jött:</p>
<p>«Lőrincz tegnap jegyezte el Klienigstein Lollyt, az esküvő
szeptemberben lesz. Reménylem, mielőbb haza jösz. Lőrincz ügyeinek
rendezésében segítségedre szorulunk. Ádáméknak sok szépet, ölel
csókol</p>
<p class="right">Anyád.» <span class="pagenum"><a name="Page_221"
id="Page_221">-221-</a></span></p>
<p>A másik: «Ma jegyeztem el Lollyt. Bocsásd meg szerelmemet.
Szeretem, nem tudok nélküle élni. Szeretlek – s barátságodra
szorulok. Gyere minél előbb haza. Elvár… vár</p>
<p class="right">Testvéred.»</p>
<p>És midőn Gábor a két táviratot elolvasta, feltekintett.
Szobájából az udvarra látott. Egy nagy cseresznyefa alatt állott
Erzsébet. Egész arcza nyugalmat lehelt. Sötétkék szemei ragyogtak,
telt, kissé napbarnított arczán, nyoma se volt a kételynek, ajkain
szinte kevély mosoly, egész lénye lelki egyensulyát fejezte ki.
Mögötte a puszta széles lapja, rajta fehér házak, csendes fehér
gulyák s mind e felett a magyar ég végtelen kékje.</p>
<div class="chapter">
<h3>13.</h3>
</div>
<p>Este Ádám cselédjei holdvilágnál csépeltek. Ádám, Erzsébet és
Gábor vacsora után, a verandán telepedtek le. Föl hozzájuk
hallatszott a munkások dala. Rossz termés volt az idén, rozsda
marta az úgy is megritkult gabonát, de azért a részesek daloltak s
daluk életboldogságról beszélt.</p>
<p>Lassan ők is hármasban lementek a géphez… Lőrincz házasságáról
beszéltek, de azért másra gondolt mind a három.</p>
<p>– De, hát én velem mi lesz? – szólalt meg egyszerre Gábor.</p>
<p>– Te… szólalt meg atyja helyet Erzsébet – te köztünk, velünk
maradsz. Megismered a Tisza partját. <span class="pagenum"><a name=
"Page_222" id="Page_222">-222-</a></span></p>
<p>– De hát én fenyvesekben nőttem fel!</p>
<p>– Meg kell ezentúl a mi fűzfáinkkal is elégedned… Bánod a
cserét?</p>
<p>– Nem én, szinte azt hiszem, soha nem is láttam fenyőfát.</p>
<p>– Látsz majd ezentúl is egyszer évente, karácsonykor – nevetett
Ádám.</p>
<p>A cséplőgéphez értek. Csodálatosan hatottak a holdfénynél az ide
alá iramló fehér árnyak, a melyeknek erős határozott lépéséből
azonban ki lehetett érezni, hogy biz ezek igazi emberek s nem
fantomok, hiszen itt még a holdvilágnál is tesz és alkot az ember.
A kis gép vígan dudolt, derűlt volt a marokverők nótája:</p>
<div class="poem">
<div class="stanza"><span class="i0">«Én Istenem,
Istenem,<br /></span> <span class="i0">Mire van a
szerelem?<br /></span> <span class="i0">Szivárványos az ég
alja,<br /></span> <span class="i0">Nem jól van a fejem
alja…<br /></span> <span class="i0">Gyere babám, igazítsd
meg,<br /></span> <span class="i0">A jó Isten áldjon
meg.»<br /></span></div>
</div>
<p>Erzsébet egy marokverő lánynyal elkezdte a kévéket hordani.
Fehér batiszt ruhája nem ütött el az otthon szőtt gyolcs ruháktól.
Ádám ugyanazt a nyelvet beszélte, mint annak a gazdának a szava,
kihez szólott.</p>
<p>– Lesz gabonánk István?</p>
<p>– Kevesebb jóval mint tavaly.</p>
<p>– Szorult a szeme?</p>
<p>– Tavaly volt elég, a jövő meg Isten kezében van. <span class=
"pagenum"><a name="Page_223" id="Page_223">-223-</a></span></p>
<p>– Abban, Gábor, a magyarok Istenében – mondta Ádám Gáborhoz
fordulva s rátette a fiú vállára a kezét. Erzsébet már ott volt
mellettük.</p>
<p>– Nem megy – nevette – ha gazda lánya lennék, nem venne el
senki. Rossz marokverő vagyok.</p>
<p>– Hát a magyarok Istene annak teremtette a báró kisasszonyt a mi
– mondta István gazda, figyelve, a mit azok beszéltek – tán majd
csak esztán se feledkezik meg róla.</p>
<div class="chapter">
<h3>14.</h3>
</div>
<p>Egész augusztust gyámjával töltötte Gábor. Lőrincz esküvőjéről
csak Nifforné írt szorgalmasan, változatlan pontossággal, minden
két-három nap levelet Gábornak. Az esküvő Niffor Tomiéknál lesz
szeptember 15-én. A lakodalom nagyszerűnek igérkezik, Bécsből is
jönnek sokan, az esküvőt nagy caroussel előzi majd meg (furcsa
gondolat!), természetesen Ádámékat is elvárjuk az
ünnepélyességekre. Legalább alkalom lesz Ádámnak Erzsébetet
bemutatni. Igen – legjobb alkalom lesz erre – mondta utána Gábor.
«Vőfély, négy lesz, te – és Klienigstein Hanzi vezetitek a
menyasszonyt, aztán a két Bálványossy fiú (hogy Miczi jóvá tegye
így a Júlián esett sérelmet), a menyasszony uszályát Tomi két fia
fogja vinni apród-ruhában. Nyoszolyólányok: Bálványossy Julie s két
vagy három bécsi comtesse, a násznagyi tisztet meg Niffor Tomi,
Czobor Ádám és Niki bácsi töltik be, hogy így családjaink mind
képviselve legyenek.» <span class="pagenum"><a name="Page_224" id=
"Page_224">-224-</a></span></p>
<p>Így írt meg az öreg grófné majd mindent, a mi előadta magát –
csakhogy a szive érzéseit ne kellessen megírnia. És Gábor is csak a
faktumokat olvasta a levélből s nem akart mellé semmit, de semmit
gondolni.</p>
<p>– Tán már az esküvő ténye is csak mint rideg, száraz elvont
esemény tűnt fel előtte? Csak ha Lőrinczre gondolt, akkor áradt túl
érzéssel is lelke, akkor szeretett volna még tenni, akkor ébredt
fel lelkében a régi tettvágy.</p>
<p>Lolly?… Csak az utolsó két találkozás Lollyja lebegett szemei
előtt. Elragadóan, szépen, de hidegen – szívtelenűl.</p>
<div class="chapter">
<h3>15.</h3>
</div>
<p>Egy augusztusi estén történt. Ádám Tisza-Füredre ment. Gábor
egyedül maradt Erzsébettel. Kinn ültek a terasseon s csendes
szívvel azt hallgatták… hogy tér nyugalomra az egész falu. Most épp
a gulya kolompja hallik, a kert alatt halad el…</p>
<p>– Milyen jó is a nyugalom… – mondta Gábor messze nézve.</p>
<p>– Kivált annak, a kinek az otthonában van a nyugalma is.</p>
<p>– Más nyugalmat el se képzelek…</p>
<p>– És oda fenn… nem szerettél köztük…</p>
<p>– Testem, lelkem ide húz. Nem vagyok én közéjük való. Aztán meg
amott az egészben önmagamat láttam… Meg fáradt is vagyok. Az én
véremben nincs meg már a küzdelem vágya. <span class=
"pagenum"><a name="Page_225" id="Page_225">-225-</a></span></p>
<p>– Pedig szép, szép lehet egy eszméért lelkesülni, azért tenni!
Én sajnálom, hogy nem férfinak születtem…</p>
<p>– De hisz így van vágyad…</p>
<p>– Csak tréfálok. Jó így, így a legjobb…</p>
<p>S a leány csak mosolygott nyugodtan. Arczán nyoma sincs a
bánatnak, küzdelemnek. Szinte egy vonása sem árulja el azt, hogy
van valami ott túl annak a falunak a határán is, s hogy ott
körömszakadtáig foly a küzdelem és ennek a küzdelemnek a neve:
élet. És mégis úgy érezte, ez a leány megértette azt, a mit alig
ismer. És nem félhet semmitől, mert passzivitásában el hagyja maga
felett rohanni a lét s nemlét esélyeit és nem fél sem egyik, sem
másiktól, mert – mint mondja – s mint a hogy Gábor érzi is rajta –
vágyai nincsenek.</p>
<p>– És – kérdte Gábor valami titkos ösztöntől megkapva – ha
szeretni fogsz, hová lesz nyugalmad?</p>
<p>– Abba helyezem, akit szeretni fogok…</p>
<p>– És te csak boldog szerelmet képzelsz?</p>
<p>– Csak. Mert azt, ki engem nem szeret – azt én se tudnám
szeretni, érzem…</p>
<p>S a leány nyugodtan, biztosan mondta ezt, érzett rajta, hogy ez
így lesz, hogy ez máskép nem is lehetséges…</p>
<p>Párbeszédüket egy szolga zavarta meg, ki oda lépett a leányhoz s
valamit súgott a fülébe. Gábor észrevette, hogy az megrezdült,
aztán felveszi kalapját, feláll s elindul a falu irányába.</p>
<p>– Hová mész? <span class="pagenum"><a name="Page_226" id=
"Page_226">-226-</a></span></p>
<p>– A faluba, egy betegem, egy szegény öreg asszony haldoklik,
ahhoz.</p>
<p>– Mehetek veled?</p>
<p>– Jere.</p>
<p>Elindultak. Az est már tökéletesen leszállt. A nyugati ég
hamvaskék alapjából azért még kiváltak a fehér házak. Az estharang
is szólott, a hazatérők csizmái is csak kopogtak a járdán. – Mintha
itt most minden ember boldog lenne – mondta Gábor – ki hinné, hogy
e pár házon túl valaki haldoklik?</p>
<p>A leányra nézett, az nem sietett, annak nem változott az
arczkifejezése. Szívtelen talán?…</p>
<p>Beléptek a házba. Az asszony ott feküdt a vaczkon. Igen szegény
lehetett s nagyon öreg. Egy pár rozoga bútor volt csak a házában, a
melynek alacsonyak voltak a gerendái, piczinyek az ablakai. Az ágy
mellett egy szál fagygyúgyertya volt, – de volt ott egy nagy csokor
virág is. Olyan mint a milyeneket Erzsébet szokott kötni.</p>
<p>Az asszony nem tudott már beszélni. De a mint meglátta a
«Miasszonyunkat», megtört fényű szemei még felvillantak. Szinte az
élet tért vissza beléjük.</p>
<p>A leány nyugodtan mosolyogva leült ágyára, megigazította fejét,
takaróját s végig símította homlokán a kezét. Gábor leült a szoba
sarkában egy rozoga székre s nézett. Erzsébet nyugodt hangon
beszélt az asszonynak. Elmondta a kis udvar száz baját. Mindegyik
szárnyasról tudott hírt adni az öreg néninek. <span class=
"pagenum"><a name="Page_227" id="Page_227">-227-</a></span></p>
<p>– Tudod Terka, az a kisebb gyöngytyukom rosszul költ. Mind
összetörte a tojásait. Most hozattam Pestről egy másikat… az öreg
tyúk meg megdöglött.</p>
<p>Az öreg asszony sajnálkozva nézett fel.</p>
<p>– Azt a kappant meg, a melyik a kis csirkékkel járt, megczibálta
multkor a czirmos.</p>
<p>Az öreg asszony úgy látszik mind ismerte őket, nagy figyelemmel
hallgatta a szavait. Erzsébet csak beszélt, nyugodt arczczal. Az
öreg asszony szemei meg mind üvegesebbek, mind merevebbek lesznek…
egyszer csak egyet sóhajtott – meghalt.</p>
<p>A leány csak mosolygott szelíden tovább. Odahajolt reá, lenyomta
tágra nyilt szempilláit, aztán felvette a nagy bokrétát az
asztalról s virágokkal hintette be az öreg asszonyt, ki folyton
mosolygott ott a fehér virágok alatt.</p>
<p>A házban erős virágillat terjengett.</p>
<p>A leány még egyszer körülnézett, aztán lábujjhegyen, ujját
ajkára emelve, kiszaladt a szobából. Gábor követte.</p>
<p>– Furcsa – mondta aztán hosszú hallgatás után – nálatok a halál
jobban hasonlít az élethez, mint oda fenn az élet maga…</p>
<p>És oly jól esett néki, hogy e perczben a leány nyugodtan a
szemébe tekint.</p>
<div class="chapter">
<h3>16.</h3>
</div>
<p>Este, hogy Ádám hazajött, soká beszélgettek még a délutáni
jelenetről.</p>
<p>– Látod Gábor, ime a magyar superioritása <span class=
"pagenum"><a name="Page_228" id="Page_228">-228-</a></span> minden
faj felett. A fantázia és a rationálismus fakultásai közötti
összhang és egyensúly teszi őt a világ egyik legerőteljesebb
népévé. Ez az asszony nyugodtan halt meg, mert tudta, nem rossz
helyre jut a földbe (van-e a parasztnak kedvesebb helye a világon?)
s mert tudta, hogy a halál se nem jó, se nem rossz, hanem a lét
szükségképeni és bizonyos vége. És így van népünk az elemi
csapásokkal is. Jégverés után, akkor, midőn a be nem biztosított
«urak» jajgatva lamentálnak tele hét határt, a parasztgazda, ki tán
többet vesztett, mert mindennapi kenyere is vele ment az elpusztult
terméssel, nyugodtan hazamegy s ujra dolgozni kezd, mintha semmi se
történt volna.</p>
<p>– Hisz ez jóformán a keletiek «málese».</p>
<p>– Csakhogy, ha a keleti ember háza leég, hát nem panaszkodik s
igaz, hogy így kiált fel: «máles» – Allah adta, Allah elvette: a
magyar paraszt se fog panaszkodni, csakhogy azonnal a leégett ház
ujra építéséhez fog. A magyar parasztban a keletiek fiatal
fatalismusába már a nyugati népek tettvágya van beoltva… legfőbb
elve: élni az életet. Így mondja azt még typikus vallásában, a
nazarénizmusban is, bár itt hozzá teszi: «ha már egyszer ránk van
mérve. Hisz a halál nem veszedelem, az élet meg kötelesség». Ha
valamivel több rationalismus lenne bennök, sajnálnák itt hagyni a
földi javakat, ha pedig valamivel több fantázia mint kéne,
rettegnének az ismeretlentől. Nincs a magyarban semmi túlságos,
harmonikus a nyelve, az észjárása, a filozofiája, még a vallása is…
Ezért jó itt, nagyon jó. <span class="pagenum"><a name="Page_229"
id="Page_229">-229-</a></span></p>
<p>De azért Gábor csak pár napig maradt. Mind jobban áthasonulva
magyarrá, «turán» lett belőle, mint a hogy Ádám szokta mondani.
Szeptember elsején aztán haza utazott Kálnára, hol még Lőrinczczel
akart házassága előtt találkozni. Ádámék három nappal az esküvő
előtt, egyenesen Ujvárra készültek – ott fognak majd
találkozni.</p>
<div class="chapter">
<h3>17.</h3>
</div>
<p>A hogy Kálnára ért, egyenesen édes anyjához ment be, Lőrincz
éppen cserkészni volt. Ott ült Nifforné a kis dolgozószobában,
előtte a szokott himzés, körülte minden kedves tárgya. Arcza is
derültnek akart látszani, de azért szemein hosszú fátyol. Látszott
egész lényén, hogy szenvedett.</p>
<p>Soká némán ültek egymással szemben.</p>
<p>– Szeretted? – szólalt meg egyszerre édes anyja. – Nagyon?</p>
<p>– Szerettem, de már nem szeretem – mondta Gábor a meggyőződés
hangján.</p>
<p>És az anyja szemében egy pillanatra az öröm fénye csillant
meg.</p>
<p>– Én… – s most arczára ismét fátyol borult – tulajdonképpen
örülök a házasságnak. Lolly okos leány, sokat látott. Eleget járt a
világban arra, hogy most már kipihenje magát. Szereti is Lőrinczet
– s ismét fiára nézett – így hát végre is nincs okom, hogy
ellenezzem a házasságot.</p>
<p>Meg <i>akarta</i> szeretni minden áron a fia jövendő
feleségét.</p>
<p>– Igazad van, nincs okod. <span class="pagenum"><a name=
"Page_230" id="Page_230">-230-</a></span></p>
<p>– És… te?</p>
<p>– Én sem ellenzem. <i>Én</i> (s e szót önkénytelenül
hangsulyozta) úgy se vettem volna el.</p>
<p>– De hisz – vágott szavába anyja.</p>
<p>Hát Lőrincz szólt volna?</p>
<p>– Igen… akkor kértem meg, midőn azt hittem, hogy mégis tán jobb
lesz, ha <i>én</i> veszem el, mintha Lőrincz – a mint kimondta e
szavakat, már meg is bánta.</p>
<p>– Végre nem tudom miért lett volna néked jobb feleséged, mint
néki? – szólt anyja szinte a megbántás hangján. S e pár szóval árny
vonul az anya és fia közé is. Hiába, az öreg asszony Lőrinczet
jobban szerette, mert hisz azt ő nevelte – abban az ő világnézlete,
az ő eszméi nőttek nagygyá.</p>
<p>Az esküvőről kezdett ismét beszélni.</p>
<p>– Tudod, én nem éppen nagyon pártoltam ezt a nagy czéczót. Bár
régente is így volt, az én második lakadalmamon 140 emberre volt
terítve.</p>
<p>– Hisz jó lesz ez így nagyon – bólintott helyeslőleg fejével
Gábor, hogy így valamiben igazat adjon anyjának.</p>
<p>– Tomiék kénytelenek voltak meghívni fél Bécset ez
alkalomra.</p>
<p>– Miért? – gondolta Gábor s csak figyelte anyja arczát.</p>
<p>– Pepi herczegné is itt lesz, a caroussel alkalmával bécsi
coupleteket fog énekelni a lovarda tribunjén. Azt mondják, senki se
dalol úgy, mint ő.</p>
<p>– Mondják. <span class="pagenum"><a name="Page_231" id=
"Page_231">-231-</a></span></p>
<p>– Bálványossyék is itt lesznek, meg sok cseh, tudod, a Lollyék
rokonai.</p>
<p>– Czobor Ádámék is feljönnek.</p>
<p>– Igen – csak az Erzsébetet nem tudom, hogy fogja majd a bécsi
atyafiság nézni.</p>
<p>– Nem a mi atyafiságunk anyám, aztán… miért?</p>
<p>– No, tudod az anyjáért.</p>
<p>– Hál Istennek, hogy parasztlány volt az anyja, legalább… –
folytatta volna Gábor, de aztán lenyelte a szót. Majd
ösztönszerűleg anyja egészségéről, házi kisebb-nagyobb gondjairól
kezdett el beszélni. Ebéd után mindketten belemelegedtek s midőn
Lőrincz valamivel vacsora előtt megérkezett, már a legbensőbb
beszélgetésben találta anyját és féltestvérét.</p>
<div class="chapter">
<h3>18.</h3>
</div>
<p>Vacsoránál aztán mind a hárman oly derülten, oly nyugodtan
beszélgettek, mintha semmi se történt volna. Édes anyjuk elmondta a
vidék összes történeteit. Többek között Niki bácsi legutolsó
historiáját, ki a vén Pétert, ki már harmincz éve volt nála mint
vendég, miután az vesebajt kapott, kitétette a kastélyból,
megtiltva a háziaknak, hogy róla beszéljenek.</p>
<p>– Há meghál – ákkor se szóljátok – nem szeretek hálálozásról
hálláni – mondta a modern Sardanapalus. És valóban, az öreg
házibútor egy kis kerti házban, tökéletesen elhagyatva, nyavalyogta
végig a veszedelmes baj minden fázisát. Végre, hogy kigyógyult –
bevonult vissza a kastélyba s <span class="pagenum"><a name=
"Page_232" id="Page_232">-232-</a></span> csak úgy tartlizott első
este «spectábilis» barátjával – mintha semmi, de semmi se történt
volna. A betegségről még szót sem ejtettek.</p>
<p>Vacsora után az öreg asszony hamar vissza vonult, egyedül hagyta
a két fiút. Lőrincz nagy udvariassággal halmozta el bátyját.
Mindenféle kis dologban kedvében járt. Mosolygott is, szemeibe is
nézett, de csak nem volt vele szemben olyan, mint azelőtt.</p>
<p>Lőrincz szobájába mentek. Gábor úgy érezte, meg kell neki
mondani, hogy lelke mily átalakuláson ment át az utolsó hetek
alatt.</p>
<p>– Hidd el – nem szeretem már Lollyt, szavamra nem szeretem.</p>
<p>A «hidd el» s a «szavamra» sok volt… többet mondott néki (mint
annyiszor), mint kellett volna. Lőrincz nem hitte el.</p>
<p>– Hiszem édes bátyám, hiszem… mondta, de hangjából kiérezte
Gábor, hogy nem közvetlen az, a mit mond.</p>
<p>– És most… így, ülj le mellém. S hangja megrezdült, szeméből a
lelke sugárzott ki, igazat akart beszélni, érezte, hogy meg kell
néki mondania azt, a mire a lelke ösztökélte.</p>
<p>– Hallgass meg bátyám, s hangja ellágyult, szavait lassan húzva
ejtette, szinte végig simította szavaival Gábor lelkét. – Én téged
mindenkinél jobban szeretlek. Azt hiszem, <i>ma</i> tán jobban
anyámnál is – (s e perczben hitte, a mit mond és tudta, hogy igazat
beszél) – tudom, hogy éltem őrangyala voltál… tudom, hogy életed
minden gondolatja <span class="pagenum"><a name="Page_233" id=
"Page_233">-233-</a></span> az én boldogságom volt. – Gábor
végtelenül szégyelni kezdte, hogy az idő alatt, míg oda lenn volt
Ádáméknál, oly igen keveset gondolt öcscsére.</p>
<p>– Tudom azt is, hogy a mit Lollyról mondtál, egy szóig igaz.</p>
<p>Gábor elhalványult, azt hitte, öcscse félrebeszél.</p>
<p>– Megértettem azóta nemes, fenséges önfeláldozásodat is…</p>
<p>Gábor tagadó mozdulatot tett, fel akart kelni székéről s kimenni
a szobából.</p>
<p>– Ne menj, maradj, kérlek, kérlek Gábor! Az ismét leült a székre
s izgatott szívvel várta, mire czéloz a másik.</p>
<p>– Tudom, hogy Lolly tönkre fog tenni… tudom, hogy anyám
boldogtalanságomat nem birja el – tudom, hogy egyetlen támaszomtól
tőled elrabol – tudom, hogy Lolly s te <i>együtt</i> az én
oldalomon nem élhettek…</p>
<p>– Hát így vége e házasságnak ugy-e? – mondta Gábor felvillanó
szemmel, örömtől sugárzó arczczal.</p>
<p>És a fiú folytatta szavait; de most már mind lassabban
beszélt.</p>
<p>– Tudom, mi vár reám, kifejlesztetted öntudatomat – meg hát meg
is volt bennem. Nincsenek illúzióim… ismerem magamat, ismerem őt,
ismerem az életet – nem várhatok így semmit az élettől…</p>
<p>– Hát akkor?</p>
<p>– Akkor?… Szeretem, ez a feleletem reá s el kell, hogy vegyem,
testem, lelkem minden íze ezt parancsolja… bocsáss meg öregem,
bocsáss meg. <span class="pagenum"><a name="Page_234" id=
"Page_234">-234-</a></span> S gyengén, erőtlenül a bátyja karjaiba
omlott és zokogni, zokogni kezdett;.. de úgy, hogy egész teste
zihált belé. És Gábor, ki életében sohasem sírt még, úgy érezte,
hogy bár összefolynak könyeik, azért ma vannak <i>utóljára</i>
együtt az életben. De nemcsak a saját, nemcsak az öcscse
gyengeségét siratja, hanem egész pusztulásra megért, elkorhadt
faját, a mely rohan lefelé a lejtőn, hiába, nincsen akadály, rohan
a megsemmisűlés felé, mert ezt egy erősebb, egy hatalmasabb törvény
parancsolja így. Tudta, hogy így lesz – mert így <i>kell</i>, hogy
legyen.</p>
<p>Fuimus! Fuimus!…</p>
<div class="chapter">
<h3>19.</h3>
</div>
<p>Szeptember 8-án mentek át mindnyájan Ujvárra. Az esküvő
tizennegyedikére volt kitűzve.</p>
<p>A hogy megérkeztek, Lőrincz eltünt, azt mondta, a plébánossal
van dolga. Gábor tudta, hogy Lollyval akart, mielőtt ő
találkozhatott volna, beszélni. És furcsa, daczára hogy tudta, hogy
Lőrincz nem mond igazat, ez nem bántotta őt. Tudta, hogy köztük már
ezentúl igaz, közvetlen szó nem lesz többet az életben, tudta, hogy
ez így kell, hogy legyen s ebbe bele nyugodott. Olyan nyugodtan
lépdelt fel a nagy lépcsőn, olyan nyugodtan látta a nevetséges
nagyzás ezer jelét e házban is, mint még soha. A mióta érezte,
tudatára ébredt, hogy végre is minden úgy van jól, a mint hogy
<i>van</i>. S ezen nem kell segíteni, mert hiába való munka lenne,
szinte úgy érezte, megifjodott… Mosolygó arczczal <span class=
"pagenum"><a name="Page_235" id="Page_235">-235-</a></span> csókolt
Miczinek kezet, a kinek boudoirjában együtt volt a Tomi egész
családja – Lolly hiján. Miczi erős migraine-ben feküdt. Alig
látszott ki fehér kasmir sáljából.</p>
<p>– Hát vissza jöttél az elküvőre te is… mondta vontatott
orrhangon Miczi – szép meglepetés.</p>
<p>– Mi? – kérdte Gábor csodálkozva.</p>
<p>– Ez a házasság. Tán csak nem hiszed, hogy én kivántam, – mondta
kellemetlen őszintességgel Miczi. Gábor önkénytelenül a jelenlevő
Klienigsteinre tekintett, a ki végre a Lolly édes atyja is. Az öreg
diplomata nyugodt, mosolyó arczczal egy czigarettára gyújtott.
Felettébb objektive vette a dolgot.</p>
<p>– Nevetséges. Lőrincznek Bálványossy Juliet szántam, (ahá a
«Fürstenklau» ez a bibi! gondolta Gábor, de naiv arczczal
hallgatott tovább s nem szólt) – Lőrincznek Lolly nem való. Lőrincz
vagyonával és nevével jobb partiet csinálhatott volna.</p>
<p>– Mint hogy a nővéredet vegye el? – vágott szavába Gábor.</p>
<p>– Eh miért? Lolly kapott volna még olyan partiet, mint Lőrincz.
És én – s itt büszkén kihúzta összeaszott termetét – mióta Tomi
felesége lettem, mindig a Nifforok érdekeit veszem első sorban
szemügyre… Igen. S e perczben Tomi és Miczi szinte egy boldog
mosolyt váltottak, ha ugyan ez a halvány, színtelen valami boldog –
s mosoly volt.</p>
<p>– Ja, so ists, – folytatta Tomi, – találtunk volna Lolly számára
más férjet is… tulajdonkép <span class="pagenum"><a name="Page_236"
id="Page_236">-236-</a></span> mért nem vetted el te? – kérdte tőle
naiv szemtelenséggel.</p>
<p>– Hisz én megkértem – felelte rá Gábor első meglepetésében az
igazságot.</p>
<p>– Ich weiss es, ich weiss es. De hát miért olyan későn? Te
erősebb vagy, te meg birtad volna nyergelni ezt a bockert. De
Lőrincz! Szép kis sauce lesz a vége.</p>
<p>Ezt azonban már elnevette. Ő az egész dolgot nem vette olyan
komolyan, mint Miczi.</p>
<p>– Eh ne nevess ezen… ez nagy baj. Mit mondanak a Bálványossyak
ehhez? Az öreg herczegnét azóta nem láttam. Így Julie egy
esztendejét loptuk el ezzel a meddő udvarlással. Julie kaphatott
volna egy unmittelbar herczeget is. De – (s ezt igazán nem értem) –
Lőrincz tetszett neki s fejébe vette, hogy hozzá mén. Mennyit fog
ez nekünk Bécsben ártani! Bálványossyné legjobb barátnéja az öreg
Weidsmanndorf herczegné, no fog ez ezért arczokat vágni nékem. –
Stapszi meg a szép Pepinek udvarol – ez meg a másik clique-et
vezeti az orránál… Én alig merek Bécsbe menni az idén.</p>
<p>És Miczi dideregve még mélyebben bújt a nagy sáljába, szinte
csak a feje búbja látszott ki belőle. Gábor – csak úgy mint
Klienigstein, ült és nézett. Hanzi egy bécsi marsot fütyült s egy
albumot lapozott. Tomi odaállt a Miczi lábaihoz s ráhajolva
csittítani kezdte.</p>
<p>– My darling hin y, semmi! Se baj… hisz most ide hívtuk fél
Bécset az esküvőre. A caroussel <span class="pagenum"><a name=
"Page_237" id="Page_237">-237-</a></span> is pompás lesz.
Lehetetlen, hogyha jól mulatnak, mindent el ne felejtsenek.
Julienek meg van úgy is majoresco férjjelöltje: Bálványossy Lajos,
ki most jött haza folytonos utazásaiból. Ez felér Lőrinczczel. No,
légy nyugodt. Aztán a bál is fényes lesz – írtam Sachernek. Mindent
megigért… Egész Bécs mi rólunk fog beszélni.</p>
<p>És most Gábor szemei előtt elvonultak azok a kopasz hegyek – a
melyeknek őserdőit Fix és Pectris, Ultz meg Paches ették meg, no
meg a bécsi Fürstenklau! Miczi kissé nyugodtabb arczczal nézett ki
a sál redői közül.</p>
<p>– Ah… legszebb illuzióm semmivé lett – mondta s egy pohár
limonádéért csengetett. <span class="pagenum"><a name="Page_238"
id="Page_238">-238-</a></span></p>
<div class="chapter">
<h3><img src="images/ch8.png" alt="" title="" />20.</h3>
</div>
<p>Egy félóra mulva Gábor a kertbe ment, azt remélve, hogy Lollyra
fog valahol találni. Ismerte, tudta, hogy az is őt keresheti e
perczben valahol. Az istálló előtti tágas udvaron találkoztak.
Lolly intett neki, Gábor követte. Jó darabig némán mentek az egymás
oldalán. Egyszerre Lolly szólalt meg.</p>
<p>– Hát eljött mégis?</p>
<p>– Miért ne jöttem volna el, hisz most már semmi okom, hogy ne
jöjjek. S ezt annyira meggyőződés hangján mondta, hogy Lolly arczát
pír futotta el – vérig sértette az, hogy igaz, a mit Gábor
mond.</p>
<p>– Nem értem, mit mond?</p>
<p>– Nem értett meg? Eljöttem, hogy elmondjam magának – hogy
rájöttem arra, hogy tulajdonkép nem szerettem soha. Legalább magát
nem. A kit én szerettem… az <i>ma</i> nem a Lőrincz jegyese.</p>
<p>– Eh, lárifári… Maga nem szeretett? Most meg már hazudik is? S a
lány érezte, hogy ezzel ismét fegyvere van Gábor ellen. – Hát csak
mulatságból bolondított három esztendeig, mi?</p>
<p>– Én nem bolondítottam, hisz mindig azt mondtam, <span class=
"pagenum"><a name="Page_239" id="Page_239">-239-</a></span> hogy
nem szeretem s nem fogom elvenni… addig.</p>
<div class="figcenter" style="width: 401px;"><a href=
"images/i013hq.jpg"><img src="images/i013.jpg" alt=
"A tágas udvaron találkoztak." title=
"A tágas udvaron találkoztak." /></a>
<p class="caption">A tágas udvaron találkoztak.</p>
</div>
<p>– Addig, édesem, míg megkért.</p>
<p>– Igen, megkértem.</p>
<p>– Igen, szegény barátom. De ezt is, mindent megbocsájtok – most
már barátok leszünk s maradunk ugy-e? Hisz, ha… nem szeret, ez
könnyű lesz. És sötétszürke szemeivel mélyen tekintett Gáborra,
mintha annak még egyszer a lelke mélyébe akarna látni s mintha
annak lelkét még egyszer ki akarná tövestől tépni.</p>
<p>– De ni a Lőrincz, Lőrincz! – kiáltott a leány. És Lőrincz, ki
már rég szemmel kisérte őket, úgy tett mintha csak most pillantotta
volna meg menyasszonyát s bátyját, mosolygó arczczal közeledett
feléjök. Mosolyában Gábor bizalmatlanságot, kétkedést látott.</p>
<p>– Jőjjön Lőrincz. Tudja-e, hogy bátyja épp e perczben nagyon
megnyugtatott, bebizonyította nékem, hogy sohasem szeretett s nem
is fog soha… hisz így minden a legjobb úton. Akkor hiábavalók az
aggályai Lőrincz… s hiába az enyémek is. Testvéremmé fogadtam magát
Gábor, csókolja meg a kezemet. Most már szabad… hisz már félig
asszony vagyok.</p>
<p>Gábor megcsókolta Lolly kezét. Lőrincz átölelte bátyját – s mind
a hárman úgy tértek vissza a kastélyba, mintha a legnyugodtabbak
lennének. Pedig Lollynak e pár szóval sikerült végleg elválasztani
a két testvért egymástól. Tudta, hogy Lőrincz ezután már soha
Gábornak hinni nem fog <span class="pagenum"><a name="Page_240" id=
"Page_240">-240-</a></span> s azt akarta, hogy ezt Gábor tudja. És
Gábor – tudta is.</p>
<div class="chapter">
<h3>21.</h3>
</div>
<p>Szeptember 10-én egész nap vendégek érkeztek. Niffor grófné nagy
régies landauerjében négy lóval robogott be a kastély udvarára.
Niki bácsi csak kettesben (more patrio), egyik unokahúga volt vele,
a másik kocsiban a többi foglalt helyet. Czobor Ádámék vasúton
jöttek. A bécsieket csak a caroussel napjára, tizennegyedikére
várták. Czobor Lipót gyalog, sárosan rukkolt be.</p>
<p>Estére nagy családi ebéd volt a programmon. Hétre volt az ebéd
órája kitűzve. Mind együtt voltak a salonban, csak az öreg
herczegné hiányzott még. Végre ő is betipegett. Gábor még nem
látta, mióta visszatért. Az utóbbi napokban gyengélkedett s nem
fogadott senkit sem. Egyenesen Miczihez lebegett, roppantul
mentegetve magát.</p>
<p>– Igazán, a lányoknak sok bajuk volt az új főkötőmmel. Igen
Miczi… nézd a legújabb főkötőm, ugy-e szép?</p>
<p>Erre leült egy magastámlájú székre s nem törődve azzal, hogy a
jelenlevők jó részét már évek óta nem látta (így Niffor Márfay
Annát, Niki bácsit, a lánykákat s a Czobor Ádámékat), az egész
társasághoz fordulva, főkötője leírásához kezdett.</p>
<p>– Két igen szép főkötőt kaptam Miczitől, az egyik lilaszín,
halványzöld pántlikákkal, a másik lila, czinóber szinűekkel.</p>
<p>– Milyen furcsa színösszeállítások. Én a fin de siéclet csak a
főkötőim színein keresztül ismerem. <span class="pagenum"><a name=
"Page_241" id="Page_241">-241-</a></span> Ah ah, ni ni… mind együtt
vagytok… ni a kedves Anna! – fordult Niffornéhoz, ki odajött hozzá,
megcsókolta elébb homlokát, majd meg egyik kezét.</p>
<p>– Milyen rég nem láttalak. Egy cseppet se változtál, milyen szép
sötét még a hajad. No meg a szemeid… A pozsonyi bálokon sokan
bolondultak a szemedért. Te voltál a legjobb tánczosné s legszebb
leány akkor. Ugy-e – mondta fontoskodó arczczal – akkor még nem
volt hiba, ha egy kis hús is volt a szép asszony vállfűzője mögött.
Ma ez nem illik… és a Niki (most Niki bácsihoz fordult) wie geht
es?… Téged tizennégy éve nem láttalak, pedig hét éve, hogy
szomszédok vagyunk. De persze olyan nagy úr vagy, hogy
megköveteled, hogy <i>még én is</i> – s a kisasszony szinte egy
hüvelykkel nőtt az utóbbi szavaknál – hozzád járjak. Én toronyban
lakom… ugy-e s a toronyban hideg van, czugot kap az ember s a
bácsitok fél a czugtól, nem? – fordult a négy lányhoz s intett a
kezével. A négy lány mind egyszerre, majd csak hogy a földre le nem
ült, oly mély pukkerlit vágott a család egyetlen élő herczegnéjének
(kit pedig gyűlöltek, mert Niffor leány).</p>
<p>– És a Czobor Ádám és a leánya… vezesd ide… No lám, ilyen nagy
leánya van. Pedig én, mint fiatal embert láttam utoljára, akkor még
gárdista volt. S ez a leánya – csinos leány. Magyaros, ilyen typust
még erre <i>mi</i> felénk nem láttam. – A <i>mi</i>-t túlságosan
hangsúlyozta. De ezt, úgy látszik, megbánta, mert aztán oda
tipiskélt Erzsébethez s megcsókolta a homlokát kétszer.
<span class="pagenum"><a name="Page_242" id=
"Page_242">-242-</a></span></p>
<p>– Nini és mégis van valami az arczán a kanczellárból. Az a
gömbölyű váll s a szép lágy – csókolásra termett ajkak. Csókolj meg
Lizám!</p>
<p>Erzsébet megcsókolta arczát, kezét.</p>
<p>A komornyik éppen jelentette, hogy tálalva van. Ekkor lépett be
az ajtón Lolly. Halvány lila-selyem ruha volt testén, hajában s
mellén piros granátvirágok. Szép volt, nagyon szép. S látszott
arczán, hogy – szép akar lenni. Önkénytelenül – vagy tudatosan –
Erzsébetre tekintett. Egyszerű crèpe fehér ruha volt testén, keble
alatt halványsárga szalaggal átkötve.</p>
<p>– Nini az Erzsébet… kiáltott fel Lolly – s minden szokás
ellenére, oda rohant hozzá s össze-vissza csókolta.</p>
<p>– Honnan ismeri? – kérdte Gábor, hogy valamit kérdjen.</p>
<p>– A maga leírásából – felelt rá Lolly. Pedig Gábor nagyon jól
tudta, hogy sohase beszélt Lollynak Erzsébetről.</p>
<p>– Gábor, nyújtsa karját, vezessen az ebédhez, legyen udvarias,
Lőrincz meg majd Erzsébetet vezeti ki. Jó lesz?</p>
<p>Egymásután kivonultak a párok. Tomi az öreg herczegné s Nifforné
között ült, Miczi, Niki bácsi és Czobor Ádám közt. A leánykák egy
sorban ültek, köztük Hanzi, ki elvállalta a mulattatásukat. Lolly
jobbján Gábor, balján Lőrincz. Lőrincz mellett Erzsébet. Erzsébet
másik oldalán Poldi.</p>
<p>– Rég nem volt így együtt a három család – kezdte Niki bácsi. –
Utoljára a te esküvődön – <span class="pagenum"><a name="Page_243"
id="Page_243">-243-</a></span> fordult Niki bácsi békülékeny
hangulatban – ha szembe találta magát ellenségével, mindig édeskés
volt – Niffornéhoz.</p>
<p>– Igen, akkor – szólalt meg határozott hangon, de rá se tekintve
Nikire, kit gyűlölt s akit volt is oka gyűlölni.</p>
<p>– Bizony szép idők is voltak – folytatta Niki bácsi mind
édeskésebb hangon – ez volt az utolsó Niffor-Márfay házasság. Az én
életemben volt már három, a családok élete alatt tizenhárom.
Márfay-Niffor mindig jól mentek össze… he-he-he.</p>
<p>– Én szerettem férjemet, de voltak olyan Márfayak, akik nem –
mondta éles hangon Nifforné.</p>
<p>– Volták… volták. Fiátálkori bűnök, vétkek. Tempi pássáti!
Elmult… nincs. Fiátál fővel sok bolondot csináljá áz ember… ugy-e
Lizi?</p>
<p>A meginterpellált vén leány nagyott bólintott fejével, de nem
szólt. Három húga a Klienigstein Hanzi erősen megpaprikázott
vicczeire figyelt.</p>
<p>Az öreg herczegné evett, nem akart a társalgásról tudni. Miczi
pedig fehér sáljába burkolózott s nem evett, csak egy nagy ezüst
kannából tejet ivott… ez is bécsi divat volt. Mióta a felséges
asszonyunk ezt így szokta, nem egy bécsi dáma rákapott, ez a
Metzgerismussal járt együtt.</p>
<p>– Én – szólalt közbe Miczi – most csak a vendégeimre gondolok.
Ti Niki bácsi s a leányok a felső házban fogtok lakni, Tante Stázi
emeletén Gábor, Lőrincz és Poldi egymás mellett. A bécsiek – itt
egyet ivott a nagy tejes edényből – az első emeleti vendégszobában.
Pepinek (hangja <span class="pagenum"><a name="Page_244" id=
"Page_244">-244-</a></span> szinte átlátszó lett… a pillanat
boldogságától) egy kis lakosztályt rendeztem be, salon, háló…
öltöző szobából. Pepi, tudom, sok kofferrel jő…</p>
<p>– Ki áz á Pepi? – kérdte Niki bácsi malicziával. Tudta jól, de
Miczi szájából akarta hallani Pepi nevét és titulusait.</p>
<p>– Wer die Pepi ist? Hát nem tudod, nem hallottál a hires
Stachelnitz Jozefin herczegnéről? A bécsiek Pepijéről, ki a legjobb
lovarnő a monarchiában. Ki az Yvette kupléit úgy énekeli, mint
senkisem. Ezt sem hallottad? S Miczit ez annyira indignálta, hogy
szinte piros lett belé… de csak egy perczre, aztán arcza ismét
olyan sárga színt öltött, mint a milyen rendesen szokott lenni. –
Hát a Metternichnét nem ismered?</p>
<p>– Én bizony már öreg ember vágyok. Öreg. Nem ismerek más embert,
mint á Schwárcz Dávidot, az árendástokát – ezt is csák meszsziről
tisztelem. Álig merek szólni hozzá, nágy úr… négyessel jár
mindig.</p>
<p>Ez nagy injuria volt a háziakra nézve. Tudvalevőleg Schwarcz
Dávid volt az a bérlőjük, kinek már majdnem az egész ujvári
uradalom a zsebében volt. Miczi ajkába harapott, nem szólt. Tomi
nevetésre vette a dolgot.</p>
<p>– A Dávid… a mi udvari zsidónk. Niki bácsi te jó tréfákat
csinálsz. De… ennek fele se tréfa. Tudod-e, hogy nemességet kap még
az idén? Igazán, az ujvári uradalom körül nagy érdemei vannak! He
is a capital sellon.</p>
<p>– Nem értek ángolul, mit jelent ez? – kérdte Niki bácsi ártatlan
arczczal. <span class="pagenum"><a name="Page_245" id=
"Page_245">-245-</a></span></p>
<p>Gábor és Czobor Ádám összenéztek.</p>
<p>Az asztal alsó végén, hol a fiatalság ült, a társalgás csak
lassan ment. Most Poldi kezdte őket csipkedni, ez aztán olaj volt a
tűzre.</p>
<p>– Erzsébet most a turáni kultúrát fogja a brinzásoknál
meghonosítani, – szólt az öreg kutya és hamiskásan nevetett.</p>
<p>– Mit neveztek ti turáni kultúrának? – kérdte Lolly.</p>
<p>– Az egyensúly kultúráját. Azt, a mi a tulságossal, az
affektálttal ellentétben áll… olyan antiszocziális valamit… de ezt
a hazai szénát csak magyar ökör emészti meg. A magyar puszták
terménye!</p>
<p>– A kék virág azért a ti becsületes pusztátokon csak nem nő.</p>
<p>– Nem, nálunk nem, csak a bolondítóhoz nyúlunk, ha ilyen
táplálékra van szükségünk – mondta Poldi ártatlan arczczal. Lolly
egyik szempillája megrezdült, de azért mosolyogva fordult
Gáborhoz.</p>
<p>– S maga szereti az Alföldet?</p>
<p>– Azt hiszem, ez az igazi Magyarország.</p>
<p>– De magyar lett kozmopolita létére.</p>
<p>– Tán épp azért lett az – mondta nyugodtan Erzsébet. Lolly
ránézett nyugodtan.</p>
<p>– Nagyon értem az Alföld szerelmét, Gábor szereti most a
vadvirágot, mert azelőtt csak gardeniát tett a gomblyukába.</p>
<p>– Szeretem, a mi igaz… sógorasszony, úgy-e megengedi, hogy már
így nevezzem. Lolly átadta egyik piros szegfűjét Gábornak… s
Lőrinczhez <span class="pagenum"><a name="Page_246" id=
"Page_246">-246-</a></span> fordult. – Lássa már sógorozunk.
Barátságunkat ápoljuk… bár igazán szükségtelen, hisz úgy is oly
erős, ugy-e Gábor?</p>
<p>– Mint ez a virág.</p>
<p>– Ez a virág – szólt közbe Poldi – én ismerem ezt a virágot, ez
egy spanyol szegfű, kétszer virágzik… de röviden, – mondta okoskodó
arczczal az öreg kutya. Lolly mosolyogva, mint a ki nem értette meg
szavait, a másikat Poldinak nyújtotta át.</p>
<p>– Lássátok, két szegfűm volt… odaadtam egyet Czobornak, a
másikat egy Márfaynak, nem mondhatja senkisem, hogy rossz Nifforné
lesz belőlem.</p>
<p>Erre Lizi felelt.</p>
<p>– Te újmódit kezdesz Lollykám. Eddig mi adtunk – azóta a nagy
hegy óta mindig – s ti kaptatok. Nos, jó lesz <i>úgy</i> is… ugy-e
Niki bácsi?</p>
<p>– He-he-he… igáz Lizinkó, én is káptám Nifforné Márfáy Ánná
húgomtól pár bókot, ámivel házá mehetek.</p>
<p>– Ne nevezd bóknak Niki. Amit mondtam, az igazság. Te voltál
férjem megrontója s egy percznyi nyugta életében nem volt tőled.
Nevezd hát bóknak, ha tetszik.</p>
<p>– Nesze néked, fogd meg jól – mondta Niki s élesen kezdett
nevetni. – Én Niffor férjedet szerettem. Kitünő ember volt. Csák ki
nem állháttá engemet. Ez áz egísz. Sájnáltá tőlem, hogy én lettem
előbb főispán á megyíben, nem ő. Ezért ne hárágudj reám Ánnácská.
Hisz szeretlek édes húgom… te is Márfáy leány <i>voltál</i>.
<span class="pagenum"><a name="Page_247" id=
"Page_247">-247-</a></span></p>
<p>– Ma is az vagyok s azért kimondom, a mi a szivemet nyomja annyi
év óta. Mi Márfay lányok ezt így szoktuk – s az öreg asszony halott
halavány lett az izgatottságtól. Se Gábor, se Lőrincz anyjukat még
így nem látták soha.</p>
<p>– Te ölted meg. Egész öröme, dicsősége ez a főispáni állás volt,
azt hitte, tehet majd népeért, e szegény nyomorult tót népért, a
melynek jövője szivén feküdt, valamit. Ennek magyarosításán,
gazdagítására törekedett… de ez szálka volt a szemedben, bár te
voltál előbb a főispán, te a konzervativokkal tartottál. Támogattad
őket s már installácziója alatt annyi borsot törtél az orra alá,
hogy szinte bele betegedett. A kormány rosszalta, hogy annyi
ellenzéki elem jutott a megyeházára s le kellett köszönnie… ime.
Ezt nem élte túl – ez vitte a sirba. De erről majd az örök bíró
előtt számolsz.</p>
<p>S az öreg asszony felkelt székéből s kifelé sietett az
ebédlőből. Az egész társaság (mely már különben is a csemegénél
volt) izgatottan ugrott fel a székéről, Gábor és Lőrincz kivezették
anyjukat. Miczi angolul rebegett pár szót, Tomi «Immer diese
Familienscenen!» sipította, a négy leányka Niki körül rebesett, ki
élesen nevetve, tarkóját simogatta, majd a többi is az öreg
herczegnével élükön, ki pár mogyorót s almát csusztatott zsebébe –
a salonba lépdelt.</p>
<p>– Ime, a család s a megye krónikája – kivonatban, édition en
poche, a kötés 500 éves… a tartalom örökké új marad… érdekes
olvasmány <span class="pagenum"><a name="Page_248" id=
"Page_248">-248-</a></span> nagyon, csak kissé retrograde! – mondta
az öreg kutya s az egész ebéd alatt hallgató Ádám karjába öltve
karját, vele együtt kiosont a teremből. Az inasok hada végtelen
ostoba arczczal nézett az izgatott s mind egyszerre beszélő
társaság után.</p>
<div class="chapter">
<h3>22.</h3>
</div>
<p>Hogy Gábor és Lőrincz anyjukat a szobájába vezették, az egy
székre rogyott le s aztán a két fiúnak kezei közé temette arczát és
hevesen elkezdett sírni.</p>
<p>– Bocsánat fiaim, bocsánat – rebegte – hisz tán rosszul tettem…
De meg kellett neki <i>egyszer</i>, legalább <i>még egyszer</i> az
életben mondani.</p>
<p>Lőrincz kissé heves mozdulattal mutatta meg, hogy hisz ő is így
gondolkozik. Gábor nyugodt szóval, csendesen elkezdte
csittítgatni.</p>
<p>– Hogyan, édes anyám, hisz így volt jó.</p>
<p>– Tudom mire gondolsz!</p>
<p>Úgyse kellett volna se nékem, se Lőrincznek az öreg pénze.
Megmondtuk volna mi is elébb-utóbb az igazságot néki s akkor csak
az lett volna vége, aztán meg…</p>
<p>– Szabad? – szólalt meg fejét az ajtón bedugva Poldi.</p>
<p>– Nikiről volt szó?</p>
<p>– Arról.</p>
<p>– Alapjában nem rossz vakand ez a mi Sardanapalus bátyánk… de
most – néni, no nézzen rám – mert nagy ügyben járulok magához.
<span class="pagenum"><a name="Page_249" id=
"Page_249">-249-</a></span></p>
<p>– Nos – mondta az öreg asszony, felvetve rá könnyező szemét.</p>
<p>– Azt akarnám megkérdeni a nénitől, hogy az esküvőre kitől
kérjek kölcsön frakkot, a néni vagy a Miczi komornyikjától… kitől
lenne illendőbb.</p>
<p>Egyszerre felengedt a hangulat, az öreg grófné mosolyogva
veregette meg a Poldi vállát, a két fiú felnevetett.</p>
<p>– No… no… ne nevessetek hát, ennek fele se tréfa. Nékem nincs,
pedig Miczi azt akarja, én is méltó legyek a… bécsiekhez.</p>
<p>– Na ha az öreg Hanz frakkját veszed fel, még beléd szeret a
Pepi herczegné. Mondta Gyallayné nevetve.</p>
<p>– Akkor azt veszem fel, mert Pepi igen «fesch» lehet, meg
unmittelbar herczegné, tud Yvette Guilbert dalokat, tudja
gigerl-marschot, Párisban tanulta a franczia kupléit… ez épp hozzám
pászol a frakkos Poldihoz.</p>
<p>S nagyot lendítve magán, kisuhant a szobából.</p>
<div class="chapter">
<h3>23.</h3>
</div>
<p>Niffor grófné kissé lepihent, Gábor és Lőrincz visszatértek a
salonba. Itt már kis csoportokká oszoltak a családok. Niki négy
unokahúgától körülvéve, az erkélyen pipázott, a mint meglátta
Gábort, oda ment hozzá.</p>
<p>– Na spectabilis, nem veszük mi ázt hugom ásszonynák rossz
néven. Márfáy lány csák ő is… Azért tudom én, hogy te is Márfáy
vágy. Lesz rá gondom, hogy ne felejtsd el te se… <span class=
"pagenum"><a name="Page_250" id="Page_250">-250-</a></span></p>
<p>– Niki bácsi nem felejtette el máig se, hogy mama egy Nifforhoz
ment. Ma is csak azt látja benne.</p>
<p>– Mond inkább, hogy ő bennem á Márfáit, már rég áz orrszárvukkál
húz (ez a Nifforok czímere) – Á mi medvink úgy – lánykák, nem kell
neki… he he he – én ázért nem hárágszom. A Niki bácsi nem rossz
ember ám ázért… Ugy-e Lizinkó. És Lizinkó nem mondott néki
ellent.</p>
<p>Gábor az öreg herczegnéhez ment be, ez megcsókolta homlokát, de
hidegen, nem úgy, mint első látogatása alkalmával.</p>
<p>– Te Gábriel, nekem sok bajt okoztál. A két Zimmerzofe azóta,
hogy kiszidtad őket, nem mond fel többet. Nem a haszontalanok,
hanem minden boszúságukat magukba fojtják… Ez még rosszabb… Már
kedves Gábriel, te még nem vagy kanczellár, mint az öreg Czobor
Lipót volt. – Még ne légy oly nagyon határozott… no – azért ne vedd
rossz néven, én is ezt csak nevetve mondom… látod… én még azt se
tudom elhatározni, hogy a piros vagy a lila fejkötőt tegyem-e fel a
lakodalomra. Hidd el, a megfontolás ér csak valamit. Te, (s aztán
meglegyintette picziny zsebkendőjével Gábor arczát) hogy tetszik
néked ez az Erzsi? Oder Erzsébet, vagy hogy hivják – ugyan na…
Hisz, jó jó, te jól vagy velök, csinos is – de kissé parasztos.
Olyan… no nem tudnám Mária Antoinette corset-ben Erzsét elképzelni.
Na, persze, az anyja parasztlány volt. A ki elveszi, annak a
származékai nem járhatnak az udvarhoz… Csak <span class=
"pagenum"><a name="Page_251" id="Page_251">-251-</a></span> Pesten.
Az a pesti udvar meg nem is udvar. Fogadom, ez a leány nem is tudna
bókot csinálni… Nézd Leonceau… ez 1820-ban volt a divatos bécsi
tánczmester, minket így tanított rá… s erre az öreg asszony felkelt
a kanapéról s mély bókot vágott Gábor előtt. Ezeknek a mai
lányoknak nem hajlik a derekuk. Pedig egy leány, a ki bókolni nem
tud, az nekem annyit ér – mondta tudós arczczal – mint egy olyan
tábornok, ki a kommandóját felejtette el. Ez az Erzsébet 82 éves
korában, tudom, nem lesz olyan rugékony, so a mordskerl, mint én
vagyok… s az öreg asszony nem nevetett, mikor ezt mondta, szörnyen
komoly arczot csinált. – Ehez faj kell… 67-szer keresztül szűrt
fekete vér – az enyém… a tiéd – ezeké itt mind. Gábriel – mondta
hirtelen – te néked is oda adnák a Juliet. No… ne szabadkozzál. Az
igaz, hogy te csak Herr von vagy. No, de mint Márfay előtte mész
mind e sok friss új grófocskáknak. Hisz nékünk történeti vér bugyog
ereinkben, Stibor, Tökölyi, Balassa, no aztán meg még Rozgonyi
Cziczellétől is származunk. C’est drôle cà, ez majd csak nem olyan,
mintha az ember az orleánsi szűz ivadéka lenne… ni-ni, milyen
furcsa.</p>
<p>S az öreg asszony hangosan nevetve felugrott a merev kanapéról s
átszaladt picziny, igen picziny léptekkel a salonon, úgy, hogy
főkötőjének szallagai libegve, lobogva követték őt. Klienigsteint
kereste… s meglátva a dohányzóba, sietett hozzá, hogy e furcsa
felfedezést vele közölje. A csipősebb <span class=
"pagenum"><a name="Page_252" id="Page_252">-252-</a></span>
történetkékkel mindig az öreg diplomatához fordult.</p>
<p>Gábor csendesen a másik salonba ment, bár mulattatta az öreg
herczegné beszédje s tán épp azért oda ment Erzsébethez.</p>
<p>– Hát hogy tetszik itt a világ? – kérdte Gábor, leülve Erzsébet
mellé egy kis kanapéra.</p>
<p>– A hegyek magasak Gábor, a pompa meg igen nagy. Parasztlánynak
nincs otthona a nagy palotában.</p>
<p>– És ki tetszik itt neked legjobban?</p>
<p>– Poldi, – mondta hirtelen Erzsébet – meg a te jóságos anyád, ki
úgy megmondogatta az elébb a Niki bácsinak az igazságot.</p>
<p>– Poldival jól vagy?</p>
<p>– Hisz minden esztendőben tölt nálunk pár hetet… Úgy jő mint a
hogy megy, váratlanul. Ő tanított meg festeni.</p>
<p>– Nem is tudtam, hogy festesz.</p>
<p>– Hát jól van, mondjuk, hogy ő tanított meg látni.</p>
<p>– A mi vidékünk persze néked nem tetszik?</p>
<p>– Nagyon nem. Barna, zöld… ez a két szin az uralkodó, ez nem
kolorit. S az éles körrajzú hegyek s a merev kivonalazott fenyőfák…
ez… nem rajz. Milyen más a mi pusztánk, százszor változatos, finom
színe… s a végtelenség fejünk felett s a végtelenség, míg a szemünk
lát.</p>
<p>– Szebb a puszta.</p>
<p>– Hát már te is pók-király, – csúszott közéjük Poldi óvatosan,
mint a gyík. S aztán leült <span class="pagenum"><a name="Page_253"
id="Page_253">-253-</a></span> Erzsébethez egészen közel, egy kis
tabourettere, egyik kezét ölébe tette s másikkal átölelte Erzsébet
karszékét és aztán, mint a kinek ez a rendes és megszokott helye,
nevetgélve beszélgetni kezdett Erzsébettel.</p>
<p>– Ti a pusztát dicséritek. Nem rossz ízlés. No mondd ezeknek a
jó embereknek itt ezt el. Például Miczinek. Mondd neki csak, hogy a
vidéke nem szép… hogy nem festői, hogy a levegője piszkos s mégis
éles, hogy nincs két szinnél több az egész tájképben, csak zöld,
zöld, zöld, meg barna. Hogy a fenyőfa a legocsmányabb fa, a mit
valaha a földre pottyantott az ur kegyelme… Hogy egy alföldi tanya
finom körvonalaiban, rejtelmes szineiben több a hangulat, mint itt
az egész brinzás vidéken… no menj… menj… mondd el ezt néki. Ha még
mindig Nagy Sándornak érzed magadat. Ugy-e nem mered?</p>
<p>Erzsébet egyenesen a Poldi szemébe nézve, nyugodtan mosolygott.
S az egyik kezével végig simította a Poldi érdes, rettenetes hosszú
karmú kezét.</p>
<p>– Öreg kutya, ne bátorítsd Gábort a rosszra. Rossz filantrop
vagy.</p>
<p>Gábort azonban épp Miczi intette magához a salon túlsó
sarkába.</p>
<p>– Te, Gábor, – mondta nyafogó hangon – ezt ugyan ügyesen
csináltad.</p>
<p>– Mit, Miczi?</p>
<p>– Magad nem akartál a hálóba pottyanni s miután már kellett,
hogy valakit megfogjon, Lőrinczet lökted oda magad helyett.
<span class="pagenum"><a name="Page_254" id=
"Page_254">-254-</a></span></p>
<p>De erre Gábor már igazán megharagudott.</p>
<p>– Tán csak nem hiszed? – vágott szavába hangosan.</p>
<p>– Azt hiszem… a mit tudok. Nálam a hit s a tudás együtt jár, hát
miért és hogyan vetette volna Lolly különben Lőrinczre magát, mikor
addig ő is velünk tartott és segítette a Bálványossy alliance
felépitését. – Gábor a dühtől halványra vált arczszinnel, reszkető
ajakkal hagyta ott Miczit, nem is folytatva a méltatlan
párbeszédet. Utközben Niki bácsi és Lizinkó kapták meg a frakkja
szárnyát, a mint mellettök ellebegve szobája felé tartott.</p>
<p>– No, Gábriel… megfogádtád tánácsomát, okos fiú vágy. Méltóán
viseled á Márfáy nevet.</p>
<p>– Miben?</p>
<p>– No, bizony ne mokázz. Tudja azt itt mindenki. Ugy-e bácsi?</p>
<p>– Tudjá… tudom én, ti s á megye. Ezzel áz ujabb
Klienigstein-Niffor házássággál lefütyültünk á Nifforoknák, hi hi
hi! Ez ögyes volt tőled fiú.</p>
<p>– Hát ti is! ti is! – s Gábor már-már azt hitte, rászakad a
ház.</p>
<p>– Hogyne, Gábor. Tudjuk, hogy a te érdemed. De erre már Gábor
nem is felelt, hanem ész nélkül rohant ki a salonból.</p>
<p>Tehát ide jutott! Mi lehet az oka? Istenem, ki segít rajta, ki
magyarázza meg, hogy miben rejlik a hiba. Benne… ezekben? Hogy
bármit is tegyen, bármit gondoljon, rosszra fordítják, rosszul
értelmezik ezek, a kik az ő húsából s az ő véréből valók.
<span class="pagenum"><a name="Page_255" id=
"Page_255">-255-</a></span></p>
<div class="chapter">
<h3>24.</h3>
</div>
<p>Másnap a vendégek érkeztek meg.</p>
<p>Miczi az izgatottságtól alig tudta, hová legyen. A lovak folyton
jártak a vasútra s egyik vonattól se jött vissza kevesebb mint 8–10
vendég s ugyanannyi cseléd. A kastély túl volt tömve. A folyosókon
szaladgáló komornák, a kertben tarka toilettek, az istállóban
toporzékoló vendéglovak. A kastély ormán ott lebegett a Nifforok
ősi zászlója, a lépcsőkön keleti szőnyegek csüggöttek, a salonok
szinte kábitóak voltak a virágillattól. Egész Bécs s Pozsony
légyottot adott az esküvőn. Megérkeztek a károsultak is (mint a
hogy Poldi ártatlan arczczal, de nagy malicziával elnevezte őket):
a Bálványossy család. A herczegné rossz kedvű volt. Nem szokta meg
az álczáskodást s bosszúját Miczin töltötte ki, a ki remegett s a
jövő téli saisonra gondolt. Hogy lesz majd Bécsben!… az öreg
herczegné támogatása nélkül. Vele jött Pepi herczegné is s Pepivel
tíz nagy kuffer, két komorna s két óriási dán dogg. Aztán
Bálványossy Lajos, Magyarország első partija, ki után csak úgy
bomlottak a lányok. Meg a gróf Belényesi pár, az örök harczban élő
papa és mama, meg világszép lányuk, Mini. Meg a felsőház kemény
szónoka Ugróczi Miklós báró a nejével, ki maga is politikai salont
tartott, aztán Niffor Gyula hires sporting like feleségével, ki
legjobb lovas Felsőmagyarországon s ki már néhány vaddisznót és
medvét terített le az utolsó vadászatok alkalmával. Meg a
<span class="pagenum"><a name="Page_256" id=
"Page_256">-256-</a></span> Bajmóczy pár, a szép, de nagyon
befestett s boldogtalan Bajmóczy Emmi, meg a férje. A ki szereti s
a kit ő szeret… de hát ki ismerné a szegény ember s ki a gazdag
ember útjait?</p>
<p>Az ebédnél hatvanan ültek, mind báliruhában s a legtöbb asszony
gyémántos hajjal, gyöngyös nyakkal.</p>
<p>Evés után vagy egy órai siésta volt a nagysalonban. Végre
kilenczkor felnyilt az ajtó s egy alabárdos, a XII. század
costümjében, jelentette, hogy a Caroussel elkezdődik.</p>
<p>Párbeszédek a salonban:</p>
<p>Bálványossyné Stazi nénihez. – Ez az első amit valaha hallok,
lakadalom előestéjén egy caroussel!</p>
<p>– Chère Leonie tu verras, a jövő században a lakodalom után lesz
s a vőlegény és menyasszony abroncsokon fognak együtt a szertartás
után átugrálni. A két öreg asszony hangosan nevetni kezdett.</p>
<p>Niki bácsi a lánykákat oktatta. Most látjátok meg á turnier
milyen volt 300 év előtt. Ákkor még persze áz ember koronáját nem
tette le egy estére s nem csápott bohócz sapkát a fejébe… no de hát
mi áltmódisák vágyunk. Ti négyen és én, ezt nem értjük. Lizinkó
legislegjobb lesz á kriptát rendbe hozátni, holnáp kisöpörtetni… S
a bácsi élesen nevetett hozzá.</p>
<p>Egy bécsi kisasszony Gábortól azt kérdte, hogy igaz-e, hogy
eleven ökröt fognak a czirkusz közepén megnyúzni, a bécsi
societásban ezt úgy emlegették, mint ennek a magyar dáridónak a
legkimagaslóbb aktusát. <span class="pagenum"><a name="Page_257"
id="Page_257">-257-</a></span></p>
<p>A társaság ezalatt különben nagy ünnepélyességgel átvonult a
kastélylyal egy oszlopos csarnokon át összeköttetésben levő
czirkuszba, a melyet az egyik Révényi fiú, ki nagy
villany-«meister», villanyfénynyel rendezett be.</p>
<p>A hatalmas gömbölyű épület nappali fényben uszott. Padmalyát a
jelenlevő családok czímerei diszítették (Márfay is ott volt… de már
ismét újmódi koronával rajzoltatta ez a Niffor-nép – nem úgy a hogy
az adománylevelen van – jegyezte meg dühösen Niki bácsi). A
falakról pedig a megye városainak zászlai csüngtek le.</p>
<p>– Kissé heraldikus a hangulat – sugta Ádám Gábornak, kit azonban
még folyton elfoglalt mindaz, a mit ma délután néki mondtak.</p>
<p>A lovarda felső erkélyén a gazdatisztek meg a városi polgárok
családjai foglaltak helyet, egy emelvényen, a melynek falát Niffor
sárga-kék csíkok fedték, a dánosi katona-zenekar Tinódi korabeli
jelmezben a Gotterhaltet játszotta. A társaság a nagy páholyban
foglalt helyet. Ott volt Schwarcz Dávid is, a főbérlő, a
meghivottak között.</p>
<p>– Schwarcz báró – mutatta be Gábornak Poldi.</p>
<p>– Még nem báró.</p>
<p>– Még nem? No majd… ugy-e, nemsokára cousine? – kérdte Miczit,
ki egyik kis ujját nyujtotta Schwarcznak s aztán a herczegnéhez
fordult.</p>
<p>Az istállóhoz vezető ajtó nyilásán állanak két sorban, úgy mint
a valódi czirkuszokban, a Niffor czímerébe öltözött lovászok.</p>
<p>Az első csengetésre egy Nudlbrett-es lovat hoztak <span class=
"pagenum"><a name="Page_258" id="Page_258">-258-</a></span> be.
Utána szökdécselve Klienigstein Hanzi lebegett be egy halványlila
selyem trikótban. Pár karikát ugrott át, két bukfenczet vetett a
lovon, s aztán egy könnyed pirouettel kitánczolt a porondról.</p>
<p>A lelkesedés általános lett. Ennyit nem vártak tőle. Majd
Bálványossy Julie fekete lovaglóruhában, piros szegfűvel az
inggallérjában, ugrató iskolát lovagolt. A leány merész volt,
ugrásai nyaktörőek. Mind gyorsította a lépést, mind tüzelte a
telivért. S közbe-közbe élesen kiáltott fel magas hangján, mint egy
féktelen kedvű, már-már az ugratás hevétől megbomlott lovarnő. Édes
anyja Nikihez fordult.</p>
<p>– No, Márfay… mit szól a mai lányokhoz?</p>
<p>– Kikáposák, juckerek. Félnék tőlük. Azért ne higyje, hogy igáz,
á mit mondok. Gyönyörű lányá ván – grátulálok herczegné. Két kezét
csókolom.</p>
<p>Gábor az Erzsébet arczát figyelte, ki szintén a páholyban volt.
Érdekkel nézte mindegyik számot. Látszott arczán, hogy mulattatja
őt, az a mi ezeket már valószinűleg daczára a vele járó
veszedelemnek, fáradságnak, már egy cseppet se birta felizgatni.
Erzsébet örült a mulatságnak, pedig tudott az élet nyomoráról is.
Ezek már se szeretni, sem sírni nem tudnának. És úgy vette Gábor
észre, hogy önmaga sem… A mit látott, a miről tud, a mit ezek
tesznek, mind közönyösen hagyja.</p>
<p>Hát már ő benne sincs élet? Csak úgy, mint a többiekben? S úgy
érezte, Erzsébet a maga látszólagos impaszibilitásában él, míg ő az
ő minden parányi hatásra reagáló, folyton rezgésben levő,
<span class="pagenum"><a name="Page_259" id=
"Page_259">-259-</a></span> gyógyszerész-mérleghez hasonló lelki
szövetével tetszhalott. Töprengéséből harsona hangja verte föl. A
barsellieri mars hangjánál Bálványossy Stapszi ugrált be a
porondra.</p>
<p>Stapszi mint clown! Egész testét selyem rojtok fedték. Minden
rojt végén parányi csengő. Úgy, hogy minden mozdulatánál ruhája
finom csengetyűszerű hangot adott. Pedig folyton mozgott. Egy
perczig nem nyugodott sem a lába, sem a keze. Elébb végig
bukfenczezte az egész czirkuszt, majd tótágast állva, végig szaladt
a porondon. Aztán czigánykereket hányt, végül irtóztató nagy
pirouette-el beröpült a páholy dámái közé… kik ott aztán jól végig
páholták legyezőikkel a bolondos fiút.</p>
<p>De most következett a programm fénypontja. Lolly és Lőrincz
páros hajtó iskolája, mindegyik sötétszürke öltözetben, arany
gombokkal. Mindkettő telivér s telivért hajtott. Elébb végig
lovagoltak a czirkuszon. Ez alatt mindenki tapsolt s ők csak
komolyan azt nézték, hogy az alattuk levő mén hogy viseli magát.
Aztán a zene keringőt kezdett játszani s a lovak most a
legcsodálatosabb kanyarulatokkal kerülték ki egymást s a vőlegény
minden kanyarulatnál rá mosolygott menyasszonyára. A czirkuszból
most felülről virágok hulltak alá s a gyönyörű menyasszony és a
lovon oly férfias vőlegény alig látszott a virágtól. Lolly s
Lőrincz ezután lovaikat közel egymás mellé terelték, Lőrincz
kivette Lolly kezéből a gyeplőszárat és ő hajtotta Lolly lovát is,
így egyszer végig ügetve a czirkuszt, a nézők tapsai közt
kilovagoltak. <span class="pagenum"><a name="Page_260" id=
"Page_260">-260-</a></span></p>
<p>– Mit gondol herczegné, ez áz életben is mindig így lesz? –
kérdé Niki bácsi.</p>
<p>– Hja, ha majd azt a Lolly is így akarja, akkor igen… és
addig.</p>
<p>Az utolsó szám Pepi herczegné volt. Felülről egy pádimentumot
eresztettek le, épp a zenekar elé s a zenekar egy Xanrof-kuplé
kezdetét kezdte játszani. Ime a herczegné szakasztott, mint az
Yvette Guilbert. Símára fésült haj, síma selyem ruha, egyszerű
pántlikával a dereka körül és fekete keztyűk. Nyugodtan megáll a
pádimentum közepén, egyszerűen, szinte fiatal lányos arczczal,
eldalolja, hogy hogyan ment Nanon sétálni a mezőre. Aztán, hogy
találkozott Battiste-el. A mező illatos volt, s az ég kék… meg
utána még sok érdektelen dolgot dalolt el. Mindez olyan egyszerű,
mind olyan semmis. Igazán, a dalnak – semmi jelentősége. De hát
minden kuplé után egy trallalá következik el. S ez végre annyira
«trallalá» lett, hogy a jelenlevő fiatal lányokat a mamák
kénytelenek lettek kiküldeni – az istállóba. Ez volt a legbiztosabb
menhely. S a dal nagyon tetszett, s az egyet követte kettő-három.
Egy bécsi indulót is elnótázott a Gallmeyer Pepi
repertoirejából.</p>
<p>S a zászlók csak nézték onnan felülről e modern képet. Ezt egy
Niffor vette el a töröktől, ezt Czobor Tamás a mohácsi vészből
hozta haza. Ez a czímer ott a Garáké… ezzel is rokonságban volt a
három család. Az a korona ott a csillár alatt – a vajda koronája –
kié az egész felső megye volt s a kinek mind a három család utódja.
<span class="pagenum"><a name="Page_261" id=
"Page_261">-261-</a></span> De hát mindez fakult, kopott a
villanyfény világánál. A porondra hullott virágok, Gábor úgy
érezte, a hervadás lehét árasztják. És Gábor néz, néz, messze
innen… ott arra lenn az Alföd… ott nincs zászló, ott nincs czímer,
de pusztulás sincs, meg romok. Ott jó lesz… pihenni az ünnepélyek
után.</p>
<div class="chapter">
<h3>25.</h3>
</div>
<p>Az előadást követő tea alatt a bécsi kisasszonyok illetlenek
voltak Czobor Erzsébettel. Nem volt elég jó nekik, hisz
parasztleány volt az anyja. Julie, Boleslawa, Miczi és Mina
magázták. Aztán meg félre vonulva tőle, ott hagyták egyedül egy
sarokban. Gábor figyelte a jelenetet, de azért nem közeledett
Erzsébethez. Várta, mit fog tenni. Erzsébet nyugodtan felhúzta
keztyűjét s felemelkedett székéről és oda ment az egyik uradalmi
tiszthez (ezek is be voltak rendelve az estére) s leült mellé. Pár
percz mulva pedig a zongorához ült s pár akkordot kezdett
játszani.</p>
<p>– Milyen okos, milyen okos… hallatszott minden oldalról.</p>
<p>Egész éjjel játszott s azok tánczoltak a zenéje mellett…</p>
<p>– Du bist halt eine liebe Kredl! – felejtette el magát az előbbi
bécsi comtessek közül az egyik.</p>
<p>– Anyám azt tanította, – mondta mosolyogva Erzsébet – hogy útban
soha se legyek, sőt toljam a mások szekerét, ha tehetem.
Parasztosan van mondva, de tán a grófnék megértik, szegény anyám
földmíves leánya volt, ő csak így tudta. <span class=
"pagenum"><a name="Page_262" id="Page_262">-262-</a></span> Tőle
sokat tanultam, azért… ezt is. Ha majd a grófné imádkozni fog ma
este – mondjon el érte egy imát. Tudom… megkönnyebbülésére válik és
én hálás leszek érte.</p>
<p>És Erzsébet kezet nyújtott neki, a melyet a leány, ki alapjában
jó teremtés volt, hevesen megragadott s aztán könnyes szemmel
össze-vissza csókolta Erzsébet nyugodt, mindig derült arczát.</p>
<div class="chapter">
<h3>26.</h3>
</div>
<p>Este, midőn már mindenki lefeküdt, Nifforné szokása ellenére
bejött Gáborhoz. Az még fenn volt, kinézett ablakán a holdvilágos
éjszakába.</p>
<p>– Fiam, jere – mondta az öreg asszony – jere menjünk át
Lőrinczhez. Ezt az estét töltsük együtt, még egyszer, hárman. S a
sötét nehéz bársony ruhába öltözött erős szívű nagyasszony ment
előre – gyenge szívű, beteglelkű fia követte. Lőrincz is fenn volt
még. Ágya szélén ült s fejét kezébe temetve gondolkozott.</p>
<p>– Átjöttünk hozzád, búcsúzni tőled fiam – mondta az öreg
asszony. S rátette kezét vállára. Lőrincz hevesen megragadta és
könnyeivel áztatta azt a jóságos kezet, a melynek csak áldásait
ismerte eddig és fogja ismerni mindig. Gábornak odanyujtotta
jobbját. Így maradtak csendben sokáig, keresve azt a szót, a mi ki
tudja fejezni azt, a mit mindegyik érez s keresve azt a szót, a mi
azért azt a másikat ne bántsa, ne sértse. Az öreg asszony szólalt
meg.</p>
<p>– Gábor, öcséd holnap házasodik meg. De <span class=
"pagenum"><a name="Page_263" id="Page_263">-263-</a></span> azért
tenéked vele kell lenned mindig. Ne feledd, hogy egy hús, egy vér
veled… ne feledd, hogy tán majd még ezután szorul csak igazán reád…
– Az anya ajka kiejtette az igazságot, nem birt a szivével.</p>
<p>– Jöhetnek rosz napok, jöhetnek pusztító idők, midőn majd a
fiatalabbnak szüksége lesz öregebbjére. Ne hagyd el őtet Gábor – ne
hagyj el minket. Én már érzem az elmulás fagyos leheletét. Hisz
csak abban éltem, a mit szeretek s egy gyermekem már kirepült
szárnyaim alól, a másik meg… repül, mindig repül – és Isten tudja,
hol talál fészket. Ne hagyjátok el anyátokat, ne azt az anyaföldet,
a mely szült, táplált benneteket. Látod Lőrincz – s most feltárta
az ablakot, a melynek holdfényénél ide világlott a Niffor nemzetség
ősi temploma, az, a melynek kriptájában a vajda óta annyi Niffor és
annyi Nifforhoz ment Márfay leány van eltemetve… Látod, ott az a
templom vár téged fiam, ott lesz az esküvőd. Ott esküdtünk mi is
örök hűséget s őseid egymásnak századok óta… Ez a templom vár
engemet… ide temetnek el minket mind… mind. Nem tudom miért, de
most félek attól a templomtól… Pedig hányszor, de hányszor találtam
ott pihenést, megnyugvást a nehéz órákban. Fiaim támogassatok…</p>
<p>S az öreg asszony, ki egyenes derékkal, emelt fővel ment át
annyi bajon, most, mintha összeroskadt volna. Egy székre rogyott és
kezeibe temette arczát.</p>
<p>A két fiú csak nézte, nézte őt, aztán némán, szó <span class=
"pagenum"><a name="Page_264" id="Page_264">-264-</a></span> nélkül
kezet nyujtottak egymásnak, tekintetükkel némán megtették azt az
igéretet, a melyet az öreg asszony esdve kért tőlük.</p>
<p>És az öreg asszony felemelkedve ülőhelyéből, átfonta karjait két
fia nyakán s hosszú fátyolával leborította őket… szinte megvédte
őket a bajtól… az élettől. Aztán… szótlanul, némán mindegyik
szobájába vonult.</p>
<p>Most már mindegyik mosolygó arczczal, de azért összeszorult
szívvel – érezve, hogy az a mosoly nem igaz az ajkon, érezve, hogy
az a néma igéret sohasem lészen beváltva, hogy az a kézszorítás nem
jöhetett a szívből, hogy az az öreg asszony fejéről leomló
csipkefátyol ma már gyenge arra, hogy a két fiút a modern idők
pusztító szelétől megvédelmezze. Késő, késő, a fátyolt elrongyolja
a szél, a feudális templom romba dől, porrá omlik az oltár, a mely
előtt örök hűséget esküdtek, betemetve azt a sírboltot is, a
melyben az ősök feküsznek s a templom romjainak utolsó porszemét
elkapja a jövő idők szellője magával és sodorja, sodorja az
enyészet tengerébe…</p>
<div class="chapter">
<h3>27.</h3>
</div>
<p>A várkastélytól a templomig piros karmazsin bársonyszőnyeg. A
szőnyeg két oldalán a Niffor színekbe öltözött huszárok,. kik
mereven, nagy, nagy baldachinokat tartanak, a melyekről hosszú
fonatban csügg le a narancsvirág, meg a myrtus. A templom harangja
szól, szól az orgona is, betölti az ünnepies színbe öltözött
mindenséget… <span class="pagenum"><a name="Page_265" id=
"Page_265">-265-</a></span></p>
<p>Legelől halad az öreg Vezekényi Stefi, piros ruhában, arany
ékszerrel. Kezében násznagyi pálcza. Utána lépdel a menyasszony,
abban a történeti emlékezetű fehér brokátruhában, a melyben
Thökölyi Magdolna a XVI. században egy Niffor neje lett. Fején a
Niffor gyémánt-diadém, a melynek ötvösmunkáját olasz mesterek
csinálták a XIV. században. Hat méter hosszú fátyolát s uszályát a
kis Niffor gyermekek viszik, apród ruhában. A menyasszony két
oldalán Bálványossy Stapszi és Márfay Gábor – Bálványossy
aranybrokátban, Márfay Gábor halványzöld és aranydíszben.</p>
<p>Majd a vőlegény fehér selyemben, két oldalán a két
nyoszolyólány: Czobor Erzsébet és Bálványossy Julia. Mindkettő
fehér brokát ruhában, fehér csipkeköténynyel, ezüst pártában.</p>
<p>Majd a nagyasszony következett. Talpig gyászban, fején sugárzó
koronaszerű diadém, a melynek fátyola hosszan huzódott utána, ő a
Klienigstein karjára támaszkodott, ki a kamarási díszben lépdelt.
Aztán Niffor Tomi vezeti az öreg herczegnét, ki nagy krinolinban,
hosszú Mária Terézia fürtjeivel, magasra fésült hajjal úgy néz ki,
mintha a XIV-ik Lajos udvarából szakadt volna ide. Aztán Pepi
herczegné Bálványossy Lajos karján, Bálványossyné Márfay Nikivel,
majd a nyoszolyólányok a XVI-ik század köntöseiben.</p>
<p>A nap végig szalad a sok skofiumon, az ezüst párták
megragyognak, a gyémántok fénye versenyt csillog a nappal. Az ezer
brokát szemkápráztató fényben pompázik, a tarkaruhás tót
parasztlányok <span class="pagenum"><a name="Page_266" id=
"Page_266">-266-</a></span> ott tolonganak a baldachin két oldalán,
ők a vendég urak közül nem egyet közelebbről ismernek. A templom
két oldalán két herold mindegyik kezében zászló, az egyiken a
Klienigstein, másikon a Niffor czímer. A jegyesek előtt meghajlik a
két diadalmi jelvény, a templomban harsona szólal meg, a padok
szélein díszben álló hajdúk meghajtják a zászlóikat (ugyanazokat, a
melyek tegnap a lovarda padmalyát diszítették), az orgona búg,
virágillattól nehéz a lég. A templom balján magas székek, ide
vonulnak a herczegnék s a család főbbjei. Jobbján bíbortrónon a
bíbornok, a család barátja Bécsből. A templom közepén karmazsin
bársonynyal díszített imazsámolyon a vőlegény s a menyasszony. A
vőlegény kardját Márfay Gábor tartja s a menyasszony virágait
Bálványossy Stapszi.</p>
<p>A mise ünnepélyes lassúsággal s hosszú czeremóniával kezdődik
el. A bibornok ornátust cserél, a tíz segédkező pap bókol, hajlik,
térdel… az orgona csak szól. Az énekkar dicséneket hangoztat. A
mennyasszony sápadt arczán az életnek semmi nyoma. Mint egy
gyönyörűséges szobor térdel ott az imazsámolyon. A vőlegény mereven
néz maga elé, tán imádkozik.</p>
<p>Aztán a misének is vége, gyűrűt is váltottak, az eskü is
elhangzott. A biboros beszél, mély hangja betölti a templomot. Mint
a harsonák, előbb ő is a multról beszél és igéri a jövőt. Aztán
ennek is vége. A fiatal pár végig megy a trónszékek előtt s Gábor
úgy látja, majd minden asszony sír. Az öreg herczegné,
Bálványossyné, a Pepi herczegné <span class="pagenum"><a name=
"Page_267" id="Page_267">-267-</a></span> festett arcza szinte
fényes a könnyektől, az ünnepelt Bajmóczyné és még néhány férfi
szemében is könny és a szegény öreg Niki bácsi (ugyan mi férhetett
szívéhez) úgy hörög, hogy egész teste megrázkódik bele s a
leánykák, a Lizinkó csuklik és a többi sír, sír… s édes anyja, a
mint a Lőrincz szemét megcsókolja, érzi, – hogy a könyeik
összefolynak… a vőlegény maga is zokog… És a templomban arany,
drágakő, bibor. Még a nap is aranyra váltja sugarát, hogy most
betör a magas csúcsives ablakon… végig szalad a templom falain
némán hallgatva álló – kőemlékeken. Ime, három század Nifforjai ott
a fal mellett, mind kőből faragva, nem tudva elmondani az időről
egyebet, mint hogy a vértet, a lándzsát, kardot erős kézzel
tartotta az, a kinek sisak volt a fején s a virágot – a liliomot a
fején párta. Néznek, néznek, kőszemeikkel, belébámulnak az élő
fénybe… e napsugaras, virágos, gyémántos, aranyos létbe.</p>
<p>Majd a násznép az oltár mögött a sekrestyébe indul. Keresztül
lépdel azon az óriási kőlapon, a melyre a Nifforok czimere van
vésve s a melyet csak minden ujabb temetésnél szoktak onnan
elemelni. A násznép átmegy rajta s viszi a menyasszonyt és a
vőlegényt oda, honnan csak új életre ébredve kezdhetik ujra a
lételt.</p>
<p>Mindenki üdvözli őket, most már minden ajkon mosoly és jóakarat.
Most már csak a boldogság dala hangzik még onnan felülről a
kórusból is, honnan diadalmi induló harsog… <span class=
"pagenum"><a name="Page_268" id="Page_268">-268-</a></span></p>
<p>És Gábor szemei előtt egyszerre egy kis fehér parasztszoba képe
tünik fel, ott az ágyon egy öreg asszony fekszik halva, de
mosolylyal ajkán, s az ágy szélen egy fiatal leány fehér ruhában,
fehér virágokkal borítva be az átszellemült tetemét…</p>
<p>És a fiatal leány ajkain is mosoly…</p>
<div class="figcenter" style="width: 404px;"><a href=
"images/i014hq.jpg"><img src="images/i014.jpg" alt=
"Az ágy szélén egy fiatal leány fehér ruhában." title=
"Az ágy szélén egy fiatal leány fehér ruhában." /></a>
<p class="caption">Az ágy szélén egy fiatal leány fehér
ruhában.</p>
</div>
<hr class="chap" />
<p><span class="pagenum"><a name="Page_269" id=
"Page_269">-269-</a></span></p>
<div class="chapter">
<h2>TARTALOM.</h2>
</div>
<ul class="TOC">
<li>FUIMUS</li>
<li class="li2">Első könyv <span class="ralign"><a href=
"#Page_5">5</a></span></li>
<li class="li2">Második könyv <span class="ralign"><a href=
"#Page_191">191</a></span></li>
</ul>
<hr class="chap" />
<p><span class="pagenum"><a name="Page_270" id=
"Page_270">-270-</a></span></p>
<p><span class="pagenum"><a name="Page_271" id="Page_271"><br />
-271-</a></span></p>
<div class="chapter">
<h2>KÉPJEGYZÉK.</h2>
</div>
<ul class="TOC">
<li>1. A dálnai kastély <span class="ralign"><a href=
"#Page_9">9</a></span></li>
<li>2. A kocsi csak repült előre <span class="ralign"><a href=
"#Page_11">11</a></span></li>
<li>3. Gábor, szobájába érve, a kandalló elé ült <span class=
"ralign"><a href="#Page_35">35</a></span></li>
<li>4. Virágban minden <span class="ralign"><a href=
"#Page_53">53</a></span></li>
<li>5. – Azt mondod, semmi közöm hozzá <span class=
"ralign"><a href="#Page_95">95</a></span></li>
<li>6. Egy eltévedt holdsugár… <span class="ralign"><a href=
"#Page_111">111</a></span></li>
<li>7. – Fáradt vagyok, három órát lovagoltam… <span class=
"ralign"><a href="#Page_130">130</a></span></li>
<li>8. Az öreg herczegné is épp felfelé lépdelt <span class=
"ralign"><a href="#Page_146">146</a></span></li>
<li>9. Pompás négyfogatú állott meg az udvarban <span class=
"ralign"><a href="#Page_155">155</a></span></li>
<li>10. – Olyan, mint egy Böcklin <span class="ralign"><a href=
"#Page_179">179</a></span></li>
<li>11. Hallgasson meg, pár éve kinoz <span class="ralign"><a href=
"#Page_210">210</a></span></li>
<li>12. És az öreg asszony egyedül maradt <span class=
"ralign"><a href="#Page_216">216</a></span></li>
<li>13. A tágas udvaron találkoztak <span class="ralign"><a href=
"#Page_238">238</a></span></li>
<li>14. Az ágy szélén egy fiatal leány fehér ruhában <span class=
"ralign"><a href="#Page_267">267</a></span></li>
</ul>
<hr class="chap" />
<div class="chapter"></div>
<div class="transnote">
<p class="center"><span class="caption">Javítások.</span></p>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_2">2</a></td>
<td>KALMÁN</td>
<td>KÁLMÁN</td>
</tr>
<tr>
<td class="tdr"><a href="#Page_73">73</a></td>
<td>«öreg kutya«</td>
<td>«öreg kutya»</td>
</tr>
<tr>
<td class="tdr"><a href="#Page_112">112</a></td>
<td>is Mátfay</td>
<td>is Márfay</td>
</tr>
<tr>
<td class="tdr"><a href="#Page_227">227</a></td>
<td>csirkékke</td>
<td>csirkékkel</td>
</tr>
</table>
</div>
<div lang='en' xml:lang='en'>
<div style='display:block; margin-top:4em'>*** END OF THE PROJECT GUTENBERG EBOOK <span lang='hu' xml:lang='hu'>FUIMUS</span> ***</div>
<div style='text-align:left'>

<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away&#8212;you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin-top:1em; font-size:1.1em; text-align:center'>START: FULL LICENSE</div>
<div style='text-align:center;font-size:0.9em'>THE FULL PROJECT GUTENBERG LICENSE</div>
<div style='text-align:center;font-size:0.9em'>PLEASE READ THIS BEFORE YOU DISTRIBUTE OR USE THIS WORK</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &#8226; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &#8226; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &#8226; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &#8226; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s website
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This website includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</div>
</div>
</body>
</html>
